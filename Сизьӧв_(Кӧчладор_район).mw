{{Кар-грезд
|Рӧм                     = Рочму
|Коми ним                = Сизьӧв
|Ас ним                  =  Сизова
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кöчладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|50|20|N|54|23|11|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 17
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34293
|Почта инпас             =619327
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Сизьö́в''' — [[Перем ладор]]ись [[Перем ладорись Коми кытш|Коми кытш]]ын, [[Кöчладор район]]ісь [[Юксьӧв посадму]]ын коми грезд (деревня). 
 
==Ним йылісь==
Сизьöв шусьö сідз натьтö медодзза олісь сьöрті. Этö коми мортсö шуöмась '''Сизь'''.

==География==
[[Файл:Сизьöвын1.JPG|right|250px|thumb|Дорись керку]]
[[Файл:Сизьöвын2.JPG|right|250px|thumb|Вöв карта]]
[[Файл:Сизьöв. Школа места.JPG|right|250px|thumb|Школа места]]
[[Файл:Сизьöв. Öшмöс.JPG|right|250px|thumb|Öшмöс]]
[[Файл:Сизьöв. Часовня-лавка.JPG|right|250px|thumb|Часовня-лавка]]
[[Файл:Сизьöв. Рытвыв туй.JPG|right|250px|thumb|Рытвыв туй]]
[[Файл:Сизьöв. Урдöл туй.JPG|right|250px|thumb|Урдöл туй]]
[[Файл:Сизьöвын3.JPG|right|250px|thumb|Олан керку]]
[[Файл:Сизьöвын4.JPG|right|250px|thumb|Мöд олан керку]]

Сизьöвыс сулалö мыс вылын, [[Юксьӧв (Кӧчладор_район)|Юксьöв]]сянь лунвыв-асыввылö нёль километра ылынаын, с.ш. [[Юксьöвскöй Турция]]ын.

===Ордча грезддэз===

Сизьöвыскöт ордчöн сулалöны: лунвылö 0,8 км ылынаын [[Москвина (Кӧчладор_район)|Москвина]], лунвылö кык километра ылынаын [[Вершинин (Кӧчладор_район)|Вершинин]], асыввылö километра етш ылынаын [[Бажӧв (Кӧчладор_район)|Бажӧв]]  да лунвыв-асыввылö нёль километра ылынаын [[Артипӧв (Кӧчладор_район)|Артипӧв]].

Сизьöвсяняс асыввылас кык километра ылынаын эшö позьö адззыны медбöрья строеннёэз йöзтöм [[Манастыр (Кӧчладор_район)|Манастыр]] грездісь, ылынжык  асыввылас кöркö вöлöма [[Чаняыб (Кӧчладор_район)|Чаняыб]] грезд, öні сэтчин ытшкас.

Мунан кö ойвылö, куим километра ылынаын петас гажа пруддэза [[Митя (Кӧчладор_район)|Митя]] грезд.

===Матісь ландшафттэз===
«Юксьöвскöй Турцияын» оліссез ассьыныс горт му бура тöдöны, матісь ландшафттэз ны понда öтласаöсь.

Кöркö Сизьöв гöгöр вöлöмась ыббез, öні кежö быдöс ни турунсялöма.

Отир уськöтöны тöд вылö ыб ниммез:
*'''Антонӧ́вскöй'''
*'''Важыб '''
*'''Грибöвскöй'''
*'''Гуна́сай''' 
*'''Гуна́дор '''
*'''Дальнöй'''
*'''Дрöньӧ́вскöй'''
*'''Дуброва'''
*'''Зьве́дин'''
*'''Максимовскöй'''
*'''Мирскöй пальник '''
*'''Мутоволь''' ? (Юксьöвланяс)
*'''Мысулт'''
*'''Ойпöка́т'''
*'''Па́льник'''
*'''Поповскöй'''
*'''Ректöмволь '''
*'''Рöманöвскöй''' (5 км Вершининланяс)
*'''Степанпа́льник'''
*'''Турпан''' ?
*'''Шо́рсай'''
*'''Ыбвыл'''
*'''Яшкавилин '''

Важ видззез:
*'''Машень''' ?
*'''Мошйöр '''
*'''Стротонвидз '''

Вöлі куим пруд, кытöн сулалöмась мельничаэз:
*'''Миколпруд'''
*'''Степпру́д'''
*'''Стротонпруд'''

Шоррез йылісь висьталöны сідз. Эм пö
*'''Кутья́''' шор, кöда петö сизим ключись и усьö
*'''Дрöньöвшор''' вылö, кöда усьö
*'''Зьведи́нка''' вылö, а медбöрьяыс — [[Кыдзыс (Лологлöн вож)|Кыдзыс]]лöн вож.

Неылын эшö эмöсь шоррез:
*'''Гуна́сайшор'''
*'''Изъяшор'''
*'''Кушвидзшор '''
*'''Кыдзысйыл'''
*'''Кычаншор'''

Нюррез:
*'''Кабьянюр'''
*'''Кушнюр'''
*'''Пикананюр'''

Мыссэз да кырассэз:
*'''Ба́туймыс''', кытöн аспондасис быдмö лук
*'''Крутоло́г'''
*'''Посало́г'''
*'''Кöдзытва керöс''' 
*'''Краснöй мыс '''
*'''Чучкöй град''' (мыс)
*'''Яла́нь ''' (мыс)

Вöррез

*'''Беляк '''
*'''Грибöвскöй '''
*'''Дубро́вка '''
*'''Исако́вскöй''', сэтчинка быдмö чöд
*'''Кудяк'''
*'''Куколь'''
*'''Кульпо́зъя'''
*'''Лом'''
*'''Митя Степанӧ́вскöй '''
*'''Рассай'''
*'''Толька́н '''
*'''Чечиньöвскöй'''
*'''Ыбулт '''

==Янсалöм==
Отирыс торйöтöны Сизьöв грездас '''У́рдöл''' (лунвылас) да '''Ве́рдöл''' (ойвылас).

==Туйез==
Сизьöвын нёль туй. Кыка мунöны параллель пöлöн ('''Урдöл туй''' да '''Вердöл туй'''), кыка меридиан пöлöн (шуам нійö '''Рытвыв туй''' да '''Асыввыв туй'''). Рытвыв туйыс петö грезд сайö кыкнан помнас: лунвылас сія мунö Москвиналаньö, ойвылас — Митяланьö. Урдöл туйыс асыввылас кежö Бажöвланьö. Ойвылас да Асыввылас грезд дорöттяс керöмöсь кытшöвтан туйез.

==История==
Роччез первуись гижöны Сизьöв (''Сизева'') йылісь 1834' годö. ХІХ век шöрын Сизьöвись отир лöсьöтöмась Москвина грезд.  1869' годö Сизьöвын олöмась 94 морт (49 айка, 45 инька), вöлі 13 картавыл. 1880' воэзö горттэс Сизьöвын лоöмась 16-я ни, отирыс кöдзлöмась сю, видзлöмась пода, заптывлöмась вöр. Ордчöн вöлöма изгарьян. Сизьöвын сулалöма часовня да уджалöма дорсянін. 

Отирыс деревня вылас чожа содöма, 1909' во кежö грездын лоис 32 картавыл, олöмась 215 морт. Сизьöвыс вöлöма [[Чердын уезд]]ісь [[Юксьӧв волось]]ын, татöн вöлі центр [[Сизьöв общество]] понда, кытчö пырлöмась сідзжö Артипöв, Вершинин, Манастыр, Москвина, Чаняыб.

Революция бöрын, 1924' во бöрсянь Сизьöвыс лоис [[Кӧсладор район|Кӧсладор]] (1926' годсянь [[Кӧчладор_район|Кӧчладор]]) районісь [[Вершинин сельсовет]]ын. 1926' вося гижöтöм коста грездын олöмась 213 морт (96 айка, 117 инька), вöлі 37 кöзяйство.

Сэсся лöсьöтöмась колхоз, нимыс унаись вежсьылöма, отир тöдöны да, кöркö вöлі Жданов нима. [[Коллективизация]] коста уна отирсö кулачитöмась. 

Сизьöв да Москвина вöлöмась öтік колхоз. [[Хрущёв Никита Сергеевич|Хрущёв]] дырни колхоззэз гырисьмöтасö, быдöс ордча грезддэз лоисö «[[Калиновка (колхоз)|Калиновка]]» колхозын.

Сэк жö Вершининісь сельсоветсö вежöмась, Сизьöвыс лоис [[Юксьöв сельсовет]]ын.

1970' воланьын «Калиновкасö» öтлаöтöмась Юксьöвись «[[За коммунизм (Юксьӧвись колхоз)|За коммунизм]]» колхозкöт да керисö «[[Юксьӧвскӧй (совхоз)|Юксьӧвскӧй]]» совхозлö мöд отделеннёöн.  

Сизьöвын вöлі клуб, магазин, челядь сад, пондöтчан школа. Сизьöвскöй школаö вовлöмась челядь Манастырись, Чаняыбись да Бажöвись (москвинскöйес ветлöмась вершининскöй школаö). 

Эшö 1970' годö Сизьöвын олöмась 147 морт. Но сэсся сельсоветын шуöмась зорöтны Москвина (сизьöвскöй выселок), керны сэтчö совхозыс мöд отделеннё понда шöрин. Москвинаö осьтöмась школа, сувтöтöмась сэтчö бур виль керкуэз. Отирыс мунöмась виль "центрö", матöжык ыджыт трактланяс. Сизьöвас оліссес кольччöмась öддьöн етша.

2006' годö, виль роч туйдöт сьöрті сельсоветтэсö вежöмась да, Сизьöв лоис [[Юксьӧв посадму]]ын.

==Веськöтлан==
Ӧні, Сизьӧвыс пырӧ [[Кӧчладор район]]ісь [[Юксьӧв посадму]]ӧ.

==Отир==
Олöны Сизьöвын '''сизьӧ́вчи'''. Айка мортсö шуöны '''сизьӧ́веч''', инька мортöс '''сизьӧ́вка'''. {{comment|Тöдчанним|Прилагательнöй}}ыс '''сизьӧ́вись''' нето '''сизьӧ́вскöй'''. 

Медваж фамиллёыс [[Сизов]]. Отирыс гишшöны сідзжö [[Жуков]], [[Ветлугин]], [[Андреев]], [[Семерик]].

2011' гожумнас Сизьöвын олöмась куим пöрись гозъя да нёль öтка мужик.

Отирыс [[Коми отир|коми]]öсь, баитöны [[Коми кыв|коми]]öн.

==Кöзяйство да быт==
Отирыс олöны аспондасис. Быдтöны карч, вöдитöны пода (мöссэз, вöввез), видзöны мошшез. Ягöдалöны да тшакьялöны.

Гожум пора сизьöвчи ордö вовлöны ас увтыр гожйыны деревня вылас.
  
==Культура==
Кöркöся культура видзан керкуэзісь кольччöма токö лавка — важ часовня местаын.
 
==Лыддьöтан==
*Коми-Пермяцкий национальный округ. Москва-Ленинград, 1948.
*Кочевский район: прошлое и настоящее / сост. Н. М. Коваль, С. Н. Пыстогова. Пермь, 2006. 464 с. ISBN 5-88009-020-5

==Ыстісяннэз==
<references/>


{{Юксьӧв посадмуись олан иннэз}}

[[Категория:Кӧчладор район]]
