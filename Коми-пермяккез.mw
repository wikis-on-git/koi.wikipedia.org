{{Отир|
 | group     = Коми-пермяккез
 | selfname  = коми отир
 | image     = 
 | caption   = 
 | poptime   = 125,2 сюрс морт
 | popplace  = [[Перем ладор|Перем ладор]], [[Киров лапӧв|Киров лапӧв]]
 | langs     = [[Коми-пермяцкӧй кыв|Коми-пермяцкӧй]]
 | rels      = [[Буркывья вичку]]
 | related   = [[Коми зыряна]]

}}
'''Коми-пермяккез''' (буржык гижны: '''коми пермяккез''', медбур гижны: '''перем комиэз''') — ним, кӧдӧн веськӧтліссез вӧзйӧны шуны [[Перем ладорись Коми кытш|Перем ладорись Коми кытшын]] олісь [[Коми отир|комиэсӧ]]. Роч да рочовӧй туяліссез (учёнӧйез) сьӧрті коми пермяккез – торья отир, коми-пермяцкӧй народ. Мӧдік нёджӧв сьӧрті, кыдз коми ладорсянь пондам видзӧтны, то петӧ: коми пермяккез пырӧны [[коми отир]] коласӧ. Ӧтлаын Язьва дорись да Зюзьдынісь комиэзкӧт нія аркмӧтӧны коми отир пытшкын тор, кӧдӧ шуамӧ [[перем комиэз]]. Перем комиэз да [[коми зыряна]] – [[Коми отир|коми отирлӧн]] кык борд.

Коми кытшын олісь комиэз одзжык асьнысӧ шуисӧ комиӧн – ''коми'', а рочӧн –''пермяки'' (сідз жӧ нимтӧны асьнысӧ язьвинса да зюзьдінса и ӧні). [[1925]] во бӧрын юраліссез тшӧктісӧ отирсӧ и рочӧн, и комиӧн шусьыны коми-пермяккезӧн (''коми-пермяки''). Коми отирыс Коми кытшын дыр вермасисӧ, мед чапкыны этійӧ нимкодьсӧ, но [[1937]] во бӧрын эзӧ ни вермӧ. Аспондасис татісь комиэз ӧнӧдз шуӧны асьнысӧ ''коми отир''.

Гижӧмыс «коми-пермяккез» (кыдз и «коми-зыряна») оз лӧсяв коми кыв туйдӧттэзкӧт. ''Коми'' шуаныс лоӧ тӧдмӧтанӧн (определеннёӧн) ''пермяккез'' нето ''зыряна'' кыв дынӧ, сідзкӧ гижны сійӧ колӧ торйын: коми пермяккез нето коми зыряна.

Перем ладорись Коми кытшын коми отирыс (перем комиэз, коми пермяккез) баитӧны коми кывлӧн [[Перем коми диалекттэз|перем диалекттэз]] вылын (83,1 %) да [[Роч кыв|рочӧн]]. Перем комиэз ӧні чожа рочсялӧны. [[2002]] годся гижӧтӧм сьӧрті омӧн Роч муын перем комиэз вӧлӧмась 125 235-а. Этія лоӧ 15%-ӧн етшажык [[1989]] воынся. Да и мам кыв тӧдӧны сё етшажык ныись, кӧдна гижӧтчӧны коми пермяккезӧн: Роч му пасьта токӧ 94,3 сюрс морт.

Перем комиэзлӧн эм асланыс кыв стандарт – [[Перем Коми кыв|перем комиэзлӧн лыддьӧтан кыв]] (рочӧнжык ''коми-пермяцкӧй литературнӧй кыв''), кӧда вӧлі лӧсьӧтӧм татісь коми диалекттэз под вылын. Коми кытшись школаэзын лыддьӧтан кывнысӧ да перем коми литература 2008/09 воын велӧтӧмась дзир 20,5% коми челядь коласісь (2931 морт); а садиккезӧ, кытӧн челядёкыскӧт баитӧны коми кыв вылын, ай-маммез сетӧмась сія жӧ годӧ токӧ 848 кага (этія лоӧ 14,3% быдӧс дошкольниккез коласісь).

''Унажык сы йылісь видзӧт: [[Перем комиэз]] ''

''Официальнӧй нёджӧв видзӧт: [[Коми-Пермяккез]]''

== Видзӧт сідзжӧ ==
* [[Коми отир]]
* [[Перем ладорись Коми кытш]]

{{Коми отирлӧн янсалӧм}}
[[Категория:Перем комиэз]]
