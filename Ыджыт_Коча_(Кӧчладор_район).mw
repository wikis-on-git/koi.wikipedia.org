{{Кар-грезд
|Рӧм                     = Рочму
|Коми ним                = Ыджыт Коча
|Ас ним                  = ''Большая Коча''
|Вужпас                  = 
|Дӧрапас                 = 
|Му                      = Рочму
|Статус                  = посад
|Район ним               = район 
|Регион ним              = ладор 
|Район                   = Кӧчладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        =  
|Важжык ниммез           = Нестерова
|Кар                     = 
|Магдебургскӧй инӧд      = 
|Инлыдпассэс             = {{coord|59|39|17|N|54|34|15|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Роч кыв|роч]], [[Перем Коми кыв|коми]]
|Кыввез                  = 
|Отир лыд                =  564
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34293 
|Почта инпас             = 619321
|Почта инпассэс          = 
|Авто нумерӧ содтӧт      = 59
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Ы́джыт Ко́ча''' (рочӧнжык '''Большӧ́й Ко́ча''') — [[Перем ладор]]ись [[Перем ладорись Коми кытш|Коми кытш]]ын, [[Кӧчладор район]]ас посад, [[Коча посадму]]лӧн веськӧтлан шӧрин. 
 
==Ним йылісь==
Ыджыт Кочаын оліссез висьтасьöм сьöрті, вöлöма пö татісь отирлöн кöркö {{comment|öксай|князь}} нето пам, Коча нима. Сы ним сьöртi и пондöмась шуны деревнясö <ref>Гижис студентка Рожнева 1975' годö.</ref>. А ыджытнас сія шусьö, мыля ордчöн Учöт Коча сулалö.

==География==
Ыджыт Кочаыс сулалӧ [[Кӧч посад]]сянь ойвыв-асыввылӧ 21 км ылынаын, [[Онолва (ю)|Онолва]] ю шульга ладорын. Посад кузя котöртö [[Сылва]] шор.

===Ордча грезддэз===

Ыджыт Кочакӧт ордчӧн сулалӧ [[Учӧт Коча (Кӧчладор район)|Учӧт Коча]]. Онолва кузя катытынжык — [[Маскаль (Кӧчладор район)|Маскаль]] грезд. Ыджыт Кочасянь рытвылас сулало [[Ыджыт Пальник (Кӧчладор район)|Ыджыт Пальник]] грезд, ойвыв-асыввылас — [[Ӧбрамовка (Кӧчладор район)|Ӧбрамовка]], лунвыв-асыввылас — [[Дзельгорт (Кӧчладор район)|Дзельгорт]], лунвылас — [[Ош (Кӧчладор район)|Ош]], лунвыв-рытвылас — [[Вежайка (Кӧчладор район)|Вежайка]].   

==Янсалöм==

==Посадын туйез==

Ыджыт Коча посадын 8 туй <ref> [http://www.ifns.su/59/031/000008.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-

|Вапöлöн туй	
|ул. Набережная  	
|-
|Медшöр туй	
|ул. Центральная  	
|-
|Парк туй	
|ул. Парковая  	
|-	
|Сад туй	
|ул. Садовая  	
|-
|Том туй	
|ул. Молодежная  	
|-
|Тракт туй	
|ул. Трактовая  	
|-
|Ыб туй	
|ул. Полевая  	
|-
|Юдор туй	
|ул. Речная  	
|}

==История==

Отир олöмась Ыджыт Коча му вылын важынсянь. Посад шöрын Онолва шульга вадöрын археологгез адззöмась X-XIII векся дзебсянін. Шедöмась татісь сэкся морт лыэз, баситчан торрез.

Первуись Ыджыт Кочаыс йылісь кывсьöма 1579' годö, кöр роччез сійö  гижöмась ''Нестерова''. Сэк татöн олöмась пö 13 айка морт, а керкуэз сулалöмась 14-я. Öтік олісьöс шуöмась '''Лунег Нестеров'''. 

1623'–1624' вося гижöтöм коста керöм гумагаэзісь адззамö ни грездыслісь öння нимсö. Сія кад кежö кольччöмась татöн оліссез токö куим керкуын, а 13-ыс вöлöмась енöвтöмöсь. 

1769' годö Ыджыт Кочаö осьтöны волось, а 1801' во кежö Коча волостяс олöмась 1294 морт, кöдна вöлісö Строганов увтырись Шаховскöй графиня кипод увтын. 

1858' во коста йöзöс гижöтікö грездісь лыддьöмась 580 морт лов. Быд во сэк чулöтлöмась вузасяннэз — юнь 19' лунö да август 17'-18' луннэзö. 

1886' годö Ыджыт Кочаын оліссез видзöмась быдсöн 89 горт. Посадас вöлі ни асласныс приход, вичку бердын школа, кирпич керанін, вина вузалан. Отир быдтöмась нянь, кылöтöмась вöр. Август 10'-23' луннэзö лöсьöтлöмась ярманкаэз.

1907' во. Ыджыт Кочаö вептöмась пуовöй [[вичку (Кӧчладор район)|вичку]]. Вичкуыс сулаліс 1930' годöдз и вöлі [[Герасим]], [[Питирим]] да [[Иона]] нима. 

ХХ нэм пондöтчикö посадас вöлі инькаэз понда Иона да [[Серафим]] нима [[Ыджыт Кочаись монастыр|монастыр]]. 

1926' восянь да öнöдз Ыджыт Коча öтлаын аслас посадмуöн (сэкся сельсовет, а одзза волось) пырö [[Кöчладор район]]ö.

1930' октяб 25' лунö Ыджыт Кочаö лöсьöтісö [[колхоз «Родина» (Ыджыт Коча)|«Коммунар» колхоз]], кöдö 1951' март 1' лунö, и сэсся 1956' февраль 14' лунö гырисьмöтасö да шуасö  медодз [[Маленков Георгий Максимилианович|Маленков]] нимöн, а 1957' восянь нимыс лоас «Рассвет», 1959' годсянь – «Родина». 

==Веськöтлан==
Ыджыт Кочаын вöлі сельсовет ([[Большекочинскöй сельсовет]]), öні татöн лöсьöтöмась [[Коча посадму]]лö веськöтлан. Юралісьыс — Рискова Мария Александровна 

==Отир==

2009' годö Ыджыт Кочаын лыддисö 564 мортöс, этö унажык 2002' во сьöрті, кöр татöн гижöтчöмась 484 морт. Коми кытш аркмикö посадын олöмась 317 морт (1926' во).

==Кöзяйство да быт==
Медыджыт уджаин: [[колхоз «Родина» (Ыджыт Коча)|колхоз «Родина»]], кытöн уджалöны 60 морт кыным.

Эм кусöтчан депо да почта юкöт

==Культура==
[[Файл:Быкобой1.jpg|250 px|right|thumb|Быкобой]]

Посадын быд во чулöтöны [[Быкобой]].

Отирлöн мöдік гажыс — [[турун вежан лун]].

Культура да велöтöм сьöрті уджалöны:

*фольклор мыччалісь ансамбль [[Мича асыв(Ыджыт Кочаись ансамбль)|«Мича асыв»]]
*культура керку
*библиотека
*челядьсад
*[[Ыджыт Кочаись школа|шöрöт школа]] 
*интернат
 
== Гора нима отир ==

* [[Грибова Любовь Степановна]]

==Казьмöтаннэз да сингажöтаннэз==
Важ монастырсянь кольччöма öтік керку, архитектура ладöрсянь сія öддьöн ассяма.  

==Ордча ландшафттэз==

1970' воэзö [[Кривощёкова-Гантман Антонина Семёновна|А.С.Гантман]] кипод увтын коми-роч отделеннёись студенттэз öктöмась озыр материал микротопонимика сьöрті. Сідз миянöдз локтіс информация Ыджыт Коча ладорись ландшафттэз йылісь, кöдналісь ниммесö талуння отир натьтö вунöтöмась ни. 

*'''Вöлавуджöм''' – места Учöт Кочаын, кыті Оновасö вуджöны келöмöн. 
*'''Вильса Кирилмыс''' – енöвтöм места Ыджыт Кочаын. 
*'''Вильыб''' – вöраин ыджыт Кочасянь 4 км ылынаын, кытöн быдмöны ыджыт кыдззез.   
*'''Демидлог''' –  кырас 
*'''Демидотруб''' – Демидлöн оланін
*'''Дубровка''' –  ??? 
*'''Егоркулöм''' – видз 
*'''Жопуалог''' – кырас 
*'''Ипатшор''' – Онолваö усян шор, кытісь кöркö гумалісö ва.  Ипат дед кöркö весöтöма этійö шорсö.
*'''Кöзйöр''' – ыб, кытöн быдмö кöз. 
*'''Кабанаинтуй''' – порсьвидзанö мунан туй.    
*'''Кар''' - мыс, сулалö Ыджыт Кочасянь 2 км ылынаын.
*'''Катшынволь''' – тыла. 
*'''Ключйöр''' – ыб, кытісь петö ключ.
*'''Кочапруд''' – Онолва ю вылын пруд. 
*'''Кочинскöй туй''' – туй, кöда мунö Ыджыт Кочасянь Учöт Кочаö. 
*'''Кузьмакурья''' – видз, кытöн ытшкисьöма Кузьма. 
*'''Кулига''' – вöрын кушин. 
*'''Мöсчилькöтан''' – öддьöн тшакья места вöрын, кытöн пастучитлöмась мöссэз. 
*'''Монастыр''' – Ыджыт Кочалöн тор, кытöн одзжык вöлі инькаэз понда монастыр.
*'''Мосичлог''' – кырас. 
*'''Мосичпруд''' – пруд Ыджыт Кочаын. 
*'''Нетунайпос''' – пос Ыджыт Кочаын. 
*'''Октас''' – Ыджыт Кочалöн тор, кöдö лöсьöтöмась кералöм вöр местаö. Куйлö Ыджыт Коча да Учöт Коча коласын.  
*'''Пёдöркерку''' – места, кытöн кöркö вöлі Пёдöрлöн хутор.
*'''Перышыб''' – вöраин, Ыджыт Кочасянь 3 км ылынаын. 
*'''Пиля Педоровскöй остров''' – видз. 
*'''Порошкинмыс''' – нюраинын чöвпан коль мыльк. Сэтчö позьö локны токö öтік туёк кузя.  
*'''Прокопикавидз''' – видз Онолва ю дорын.
*'''Пугырнюр''' – нюраин Онлва ю сайын. Гожмумнас сэтчин ытшкисьöны.  
*'''Пыжкыскан''' – Онолва ю дорын места. 
*'''Савакулöм''' – места, кытöн кулöм Сава.
*'''Сарафимпруд''' – кöркöся пруд Ыджыт Кочаын. 
*'''Сотчöмвудж''' – Онолвалöн важ вис, сы дорын уна быдмö дикöй лук.
*'''Турикушавелдöр''' – кушин.
*'''Турунашыгыр''' – öддьöн бур видз, кытöн ытшкисьöны. 
*'''Тылайöр''' – ыб. 
*'''Чöскытлог''' – кырас, кöдö нимтöмась сідз матын олісь увтыр сьöрті (''Чöскыт Мепл'' ?).   
*'''Чивыльлог''' – кырас, куйлö Ыджыт Коча да Öбрамовка коласын.  
*'''Читкыльмыс''' –  туй керöсö Ыджыт Коча дынын. 
*'''Шойналогйöр''' – {{comment|шойна|могильник}} сайын ыб. 
*'''Ягбöж''' – Онолва юлöн öтік вадöр. 
*'''Ягвыл''' – ыб, куйлö важ грезд местаын. 

== Ӧшмӧссэз ==
*[[Аксёнова Ольга Петровна|Аксёнова О.П.]] Кигижöттэз видзанін. Кудымкар, 2009.
*Коми-Пермяцкий автономный округ на рубеже веков. Кудымкар, 2000. ISBN 5-87901-051-1
*Кочевский район: прошлое и настоящее / сост. Н. М. Коваль, С. Н. Пыстогова. Пермь, 2006. 464 с. ISBN 5-88009-020-5
*Шумилов Е. Н. Твоя малая родина: Краткий историко-топонимический справочник. 4-е изд., испр. и доп. Пермь, 2005.

==Ыстісяннэз==
<references/>


{{Коча посадмуись олан иннэз}}

[[Категория:Кӧчладор район]]
