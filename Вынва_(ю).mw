[[Файл:Dvina.jpg|thumb|right|250px|Вынва пондӧтчанас]]
[[Файл:Severnaya_Dvina.png|thumb|right|250px|Вынвалӧн бассейн]]
'''Вынва''' (рочӧнжык '''Севернӧй Двина''') — Ойвыв [[Европа|Европаын]] ыджыт ю. 

Кузяыс, ӧтлаын [[Учӧт Вынва]]кӧт кӧ лыддьыны, лоӧ 744 км; ӧтлаын [[Сукӧн (ю)|Сукӧн]]кӧт кӧ босьтны, петас быдса 1300 км. Бассейныслӧн пасьта — 360 000 км².

Вынва пондӧтчӧ кык ю, Сукӧн да [[Юг (ю)|Юг]], ӧтлаасянсянь ([[Югдін (кар)|Югдін]] кар дынын). Сээся сія кежӧ ойвывлань да пырӧ [[Кардор ладор]]ӧ. [[Котлас (кар)|Котлас]] кар дынын Вынва ӧтлаасьӧ [[Эжва (ю)|Эжва]]кӧт, да сыбӧрын кежӧ рытвыв-ойвылӧ, и сэсся жагӧника ойвывланьжык. Катытас ӧтлаасьӧ [[Пиньӧг (ю)|Пиньӧг]]кӧт да усьӧ [[Чочком саридз]]ӧ [[Кардор (кар)|Кардор]] да [[Северодвинскӧй (кар)|Северодвинскӧй]] дынын, Вынва курья аркмӧтікӧ (дельтаын пасьтаыс 900 км² гӧгӧр).

Сукӧн да Юг ӧтлаасянсянь Эжва уссёӧдз юыс шусьӧ ''Учӧт Вынва'', улынжык – ''Ыджыт Вынва''. (Вынвакӧт ӧтлаасьтӧн Эжва нӧбӧтӧ сысся унажык ва, сідзкӧ былись-ту Вынва усьӧ Эжваӧ).

Пиньӧгкӧт ӧтлаасьӧм бӧрын Вынва торьясьӧ уна вискӧ да сы вылын аркмӧны уна ді (остров), пасьтаыс быдмӧ 18 км-ӧдз. Кардор дынын Вынва бӧра ӧксьӧ ӧтласа ӧрӧ, а карыссянь катытынжык вожасьӧ кынымкӧ виска дельтаӧн.

[[Категория:Юэз Роч муын]]
[[Категория:Ыджыт юэз]]
