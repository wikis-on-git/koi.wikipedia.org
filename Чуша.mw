[[Файл:Kunawodna3.JPG|thumb|right|250 px|Чуша — америкаись анча]]
'''Чуша''' нето '''америкаись анча''' ({{Lang-la|Neovison vison}}) — дона кучишока вӧй [[пода]]. Перво олӧма [[Ойвыв Америка]]ын, а ХХ векӧ, сійӧ овмӧтӧмась и [[Евразия]]ын, кытӧн сія пондіс бура йывны.

Классификация сьӧрті чушаыс пырӧ [[нимӧтчиссез]] классӧ, [[лёквиррез]] чукӧрӧ, [[тулан котыр]]ӧ, [[чуша увтыр]]ӧ. Одзжык сійӧ лыддьӧмась [[анча|миян анча]]лӧ медматісь родняӧн, но виль туялӧммез сьӧрті, америкаись анчаыс вӧлӧма матынжык [[тулан увтыр]] дынӧ, а миянісьыс — [[колонок]]кез дынӧ. 

Мыгӧрнас чушаыс миян анча кодь жӧ, токӧ невна ыджытжык (лысьӧрыс — 50 см кузяӧдз, сьӧкытаыс — 2 кг-ӧдз, бӧжыс 25 см кузяӧдз). Чуннез коласын уялан {{comment|дыж|перепонка}}ыс чушаыслӧн абужык зораммӧм. Кучишоккез кыкнан анчаыслӧн ӧткодь рӧмаӧсь, но чушаыслӧн гӧныс чочкомвидзӧ токӧ улісь тырп (чуш) вылас, а вылісьыс — юрвыв гӧн рӧма.

[[Америка]]ын чушасӧ кучишокыс понда быдтӧны и фермаэзын. Медыджыт фирмаэз: American Legend Cooperative да NAFA.


{{stub}}

[[Категория:Тулан котырись подаэз]]
