'''Балуев Анатолий Данилович''' (1946) — [[Перем ладорись Коми кытш|Коми кытш]]ись кинорежиссёр. Сы творчествоын унажыксо тöдчöны [[Коми отир|коми]] мотиввез.

==Олан туй==

А. Д. Балуев чужис март 5 лунö 1946 годö [[Кöч (посад)|Кöч]] посадын. 1963 годö помалiс Кöчись жö шöрöт школа, сэсся кынымкö во уджалiс посадас да районас. 

Велöтчис Кинематография сьöртi всесоюзнöй государственнöй институтын кинотöдöм факультет вылын. 1973 восянь уджалö [[Катькар|Свердловск]]ись киностудияын редакторöн, бöрынжык и режиссёрöн. 1999 годсянь — веськöтлö Свердловскись государственнöй телерадиокомпаниялöн «Уралтелефильм» творческöй йитöтöн. 

Кинематография кужöт сьöртi роч академияись «Ника» нима чукöрлöн академик (1997), [[Рочму|Рочму]]ись кинематографисттэз йитöтлöн Урал юкöтын веськöтланiсь член (1996).

==Фильммез==

* О, велосипедист! (1976)
* По собственному желанию (1979)
* Холм (1990)
* Прощание славянки (1983)
* Фуга (1988)
* [[Ми вöлiм тшынöн (фильм)|Ми вöлiм тшынöн]] (Мы были дымом, 1992)
* [[Гыэз (фильм)|Гыэз]] (Волны, 1994)
* [[Тупи-тап (фильм)|Тупи-тап]] (1996)
* Хор (1998). 

==Ошканпассэз==
Уна приз да награда Международнöй фестиваллез вылын босьтiсö сылöн фильммез: «Фуга», «Мы были дымом», «Волны», «Хор» да мöдiккез.


[[Category:Wp/koi]]
[[Category:Кинокерöм]]
