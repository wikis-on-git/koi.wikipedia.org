'''Балуев Анатолий Данилович''' (1946) — [[Перем ладорись Коми кытш|Коми кытш]]ись кинорежиссёр. Сы творчествоын унажыксо тӧдчӧны [[Коми отир|коми]] мотиввез.

== Олан туй ==

А. Д. Балуев чужис март 5 лунӧ 1946 годӧ [[Кӧч (посад)|Кӧч]] посадын. 1963 годӧ помаліс Кӧчись жӧ шӧрӧт школа, сэсся кынымкӧ во уджаліс посадас да районас. 

Велӧтчис Кинематография сьӧрті всесоюзнӧй государственнӧй институтын кинотӧдӧм факультет вылын. 1973 восянь уджалӧ [[Катькар|Свердловск]]ись киностудияын редакторӧн, бӧрынжык и режиссёрӧн. 1999 годсянь — веськӧтлӧ Свердловскись государственнӧй телерадиокомпаниялӧн «Уралтелефильм» творческӧй йитӧтӧн. 

Кинематография кужӧт сьӧрті роч академияись «Ника» нима чукӧрлӧн академик (1997), [[Рочму]]ись кинематографисттэз йитӧтлӧн Урал юкӧтын веськӧтланісь член (1996).

== Фильммез ==

* О, велосипедист! (1976)
* По собственному желанию (1979)
* Холм (1990)
* Прощание славянки (1983)
* Фуга (1988)
* [[Ми вӧлім тшынӧн (фильм)|Ми вӧлім тшынӧн]] (Мы были дымом, 1992)
* [[Гыэз (фильм)|Гыэз]] (Волны, 1994)
* [[Тупи-тап (фильм)|Тупи-тап]] (1996)
* Хор (1998). 

== Ошканпассэз ==
Уна приз да награда Международнӧй фестиваллез вылын босьтісӧ сылӧн фильммез: «Фуга», «Мы были дымом», «Волны», «Хор» да мӧдіккез.

[[Категория:Кинокерӧм]]
