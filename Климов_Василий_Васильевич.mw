'''Климов Василий Васильевич''' (*1927) — [[Коми отир]]ын паськыта тӧдса гижись, фольклорист, этнограф. Гижӧ [[Перем коми кыв|перем коми]]ӧн. [[Перем коми лыддьӧтан|Перем коми литература]]ын тыдалана ним. 

== Олантуй ==
Василий Васильевич чужис март 20' лунӧ 1927' годӧ [[Кудымкар район]]ісь [[Юсай Пешнигорт (Кудымкар район)|Юсай Пешнигорт]] грездын. Велӧтчис горт школаын (1934-1941). Айму дор ыджыт кось коста уджаліс колхозын. 1944’-1952’ воэзӧ кысъяліс армияын, сэсся помаліс рытся школа (1955) да педагогӧ велӧтанін (1957), пончич.

Уджаліс округсиным радиоын (1957-1961) да [[Перем коми небӧг лэдзан|небӧг лэдзан]]ын (1961-1977), велӧтчис литература сьӧрті вылынжык курссэз вылын. Дас во сьӧрна (1977-1987) вӧлі том гижиссезлӧ консультантӧн.

== Творчество ==

В. В. Климов ӧддьӧн уна да быднёжа гижис: сы бордтыв йывсис петӧма и проза, и кывбур, и орсан. Этася Василий Васильевич ӧктіс да йӧзӧтіс уна тексттэз коми [[Коми фольклор|фольклор]]ись. 

Медодзза кывбур печатйтӧма 1956’ годӧ. 1966’ во коста мортӧс босьтӧмась [[СССР]]-ын гижиссез йитӧтӧ. Быдсӧн В. В. Климовыслӧн петӧмась комиӧн 25 небӧг.

== Небӧггес ==

=== Прозаӧн небӧггез ===
* 1960: ЧАЙДӦМ УВ 
* 1962: ПАШКО МЕНАМ ДОНА 
* 1963: ВИЛЬ НЯНЬ-СОВ (Висьттэз)
* 1968: ГАВКАЛӦН БЕДЬ (Повесь)
* 1977: ТЫРДОЗ (Висьттэз)
* 1987: ЛӦНЬЫС ОЗ ЛО (Роман да висьттэз) 

=== Кывбур ӧктӧттэз ===
* 1973: ЗОРАГУМ 
* 1979: ЛОВЬЯ ГОВК 
* 1989: КВАТЬ ЮӦР
* 1997: ТӦН И ТАЛУН 
* 2003: АРКӦТ ОЧА КИ 
 
=== Челядь понда ===
* 1964: КӦЧЛӦН ГӦСНЕЧ (Учӧт челядьлӧ)
* 1985: КУСЬ-КОСЬ ― ЯШАЛӦН КОЗИН 
* 1992: ЛӦЗ ЙӦРНӦС 
* 1994: ШОРОК (Учӧт челядьлӧ)

=== Фольклор ӧктӧттэз ===
* 1960: КОМИ-ПЕРМЯЦКӦЙ НАРОДНӦЙ УСТНӦЙ ПОЭТИЧЕСКӦЙ ТВОРЧЕСТВО
* 1965: СИЗИМОК 
* 1976: ЮКМӦСЫН ТЭСЬ (Мӧдпӧв лэдзӧм 2003: ӦШЫНОКА ПУ нимӧн)
* 1988: ЧИВЫЛЁК-ЧАВЫЛЁК 
* 1990: ОЛАСӦ ДА ВӦЛАСӦ 
* 1991: КЫТЧӦ ТІЙӦ МУНАТӦ 
* 1993: ЗАРНИА ЧИКИССЕЗ
* 2005: Важ кадлöн олангор: Коми-пермяккез эпосiсь. Отзвуки прошлых веков: Из эпоса коми-пермяков.-Кудымкар: Коми-Перм. кн. изд., 214 с. ISBN 5-87901-036-8.

== Очерккез ==
* 1962: ВЕРА СЕЛИНА (Очерк)
* 1971: МЫЙ ВИСЬТАСЬӦНЫ ПАРМАИСЬ НИММЕЗ (Очерк)
* 2007: ОЛАН ВУЖЖЕЗ (Коми-пермяккез йылісь пассэз)

== Ӧшмӧссэз ==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* ''Пахорукова В.В.'' Иньва йылісь сьыланкыв. Коми-пермяцкӧй литература 20–80 годдэзӧ. Кудымкар, 1989

[[Категория:Коми гижиссез]]
