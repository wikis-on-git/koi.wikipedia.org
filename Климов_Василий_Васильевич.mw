'''Климов Василий Васильевич''' (1927) — [[Коми отир]]ын паськыта тöдса гижись, фольклорист, этнограф. Гижö [[Перем коми кыв|перем коми]]öн. [[Перем коми лыддьöтан|Перем коми литература]]ын тыдалана ним. 

== Олантуй ==
Василий Васильевич чужис март 20 лунö 1927 годö [[Кудымкар район]]iсь [[Юсай Пешнигорт]] грездын. Велöтчис горт школаын (1934-1941). Айму дор ыджыт кось коста уджалiс колхозын. 1944’-1952’ воэзö кесъялiс армияын, сэсся помалiс рытся школа (1955) да педагогö велöтанiн (1957).

Уджалiс округсиным радиоын (1957-1961) да [[Перем коми небöг лэдзан|небöг лэдзан]]ын (1961-1977), велöтчис литература сьöртi вылынжык курссэз вылын. Дас во сьöрна (1977-1987) вöлi том гижиссезлö консультантöн.

== Творчество ==

В. В. Климов öддьöн уна да быднёжа гижис: сы бордтыв йывсис петöма и проза, и кывбур, и орсан. Этася Василий Васильевич öктiс да йöзöтiс уна тексттэз коми [[Коми фольклор|фольклор]]ись. 

Медодзза кывбур печатйтöма 1956’ годö. 1966’ во коста мортöс босьтöмась [[СССР]]-ын гижиссез йитöтö. Быдсöн В. В. Климовыслöн петöмась комиöн 25 небöг.

== Небöггес ==

=== Прозаöн небöггез ===
* 1960: ЧАЙДÖМ УВ 
* 1962: ПАШКО МЕНАМ ДОНА 
* 1963: ВИЛЬ НЯНЬ-СОВ (Висьттэз)
* 1968: ГАВКАЛÖН БЕДЬ (Повесь)
* 1977: ТЫРДОЗ (Висьттэз)
* 1987: ЛÖНЬЫС ОЗ ЛО (Роман да висьттэз) 

=== Кывбур öктöттэз ===
* 1973: ЗОРАГУМ 
* 1979: ЛОВЬЯ ГОВК 
* 1989: КВАТЬ ЮÖР
* 1997: ТÖН И ТАЛУН 
* 2003: АРКÖТ ОЧА КИ 
 
=== Челядь понда ===
* 1964: КÖЧЛÖН ГÖСНЕЧ (Учöт челядьлö)
* 1985: КУСЬ-КОСЬ ― ЯШАЛÖН КОЗИН 
* 1992: ЛÖЗ ЙÖРНÖС 
* 1994: ШОРОК (Учöт челядьлö)

=== Фольклор öктöттэз ===
* 1960: КОМИ-ПЕРМЯЦКÖЙ НАРОДНÖЙ УСТНÖЙ ПОЭТИЧЕСКÖЙ ТВОРЧЕСТВО
* 1965: СИЗИМОК 
* 1976: ЮКМÖСЫН ТЭСЬ (Мöдпöв лэдзöм 200?: ÖШЫНОКА ПУ нимöн)
* 1988: ЧИВЫЛЁК-ЧАВЫЛЁК 
* 1990: ОЛАСÖ ДА ВÖЛАСÖ 
* 1991: КЫТЧÖ ТIЙÖ МУНАТÖ 
* 1993: ЗАРНИА ЧИКИССЕЗ

== Очерккез ==
* 1962: ВЕРА СЕЛИНА (Очерк)
* 1971: МЫЙ ВИСЬТАСЬÖНЫ ПАРМАИСЬ НИММЕЗ (Очерк)
* 2007: ОЛАН ВУЖЖЕЗ (Коми-пермяккез йылiсь пассэз)

== Öшмöссэз ==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* ''Пахорукова В.В.'' Иньва йылiсь сьыланкыв. Коми-пермяцкöй литература 20–80 годдэзö. Кудымкар, 1989

[[Категория:Коми гижиссез]]
