'''Перем коми кыв''' нето {{кыв+ru|коми-пермяцкӧй кыв}} (аснимыс '''коми кыв''') — [[коми отир]] кывлӧн öт регионісь стандарт, кӧдӧ видзӧны [[Перем ладорись Коми кытш|Перем ладорись Коми кытшын]]. Коми кывлӧн мӧд регионісь стандарт – [[Коми (зыряна) кыв|зыряналӧн коми кыв]] – зорамӧ [[Коми Республика|Коми Республикаын]]. 

Перем коми кыв вылын баитӧны 94,3 сюрс морт.

Перем комиэзлӧн кылыс, коми кыв да, пырӧ [[Урал кыввез|урал]] кыввезлӧн [[Чудь-йӧгра кыввез|чудь-йӧгра]] увтырӧ, [[Перым кыввез|перым]] чукӧрас <ref> ''Игушев Е.А. '' Фин-йӧгра кывъяс туялан подувъяс. Сыктывкар, 2004. Лб. 4 </ref>. Торья кыввезын содтассэз агглютинасьӧны, сёрникузялӧн унажыксӧ номинатив тэчас.

Ассиныс лыддьӧтан кыв перем комиэз зорӧтӧны XVIII вексянь. Кыв вӧлі нормируйтӧм Коми кытшын 1921-1938 воэз сьӧрна. Ӧння нормаэз кодифицируйтӧмӧсь 1938 годӧ.

Перем коми кыв лыддисьӧ кыв стандартӧн Перем ладорись Коми кытшын, кытӧн коми отирыс ([[перем комиэз]] нето коми пермяккез) баитӧны коми кывлӧн кык сёрнитан вылын. Этӧ лоӧны ойвыв перем да лунвыв перем сёрнитаннэз. 

Перем коми кыв лӧсьӧтікӧ подыс туйӧ бӧрйӧмась лунвыв сёрнитансис [[Вылісь Иньва диалект]], кӧда перем диалекттэз коласын баитіссез лыд сьӧрті лоӧ медыджыт. Сэтчӧ пыртӧмась ''л'' шы, медбы лыддьӧтан кыв лӧсяліс и лунвыв перем, и ойвыв перем сёрнитана коми отирлӧ.

== Кыв отир оланын ==
{{Main|Коми кыв сьӧрті социолингвистика}}

=== Баитіссез ===
{{Main|Перем коми кыв вылын баитіссез}}

2002 вося гижӧтӧм сьӧрті Роч муын перем комиӧн баитӧмась 94,3 сюрс морт, ны коласын 6657 морт – мӧдік вужжезісь отир <ref> Мӧд источниккез сьӧрті сэтшӧм отирыс токӧ 3,5 сюрс </ref>. 

Коми кытшын баитӧны комиӧн 67 сюрс морт, ны коласісь 2051 озӧ пӧ кужӧ рочӧн.

Быдӧс перем комиэзісь мам кыв тӧдӧны 72,6%. Этія лыдпас вежсьӧ сы сьӧрті, кытӧн коми мортыс олӧ. Шуам, Коми кытшын чужан кыв вылын баитӧны 83,1% комиэз коласісь; Перем ладорын (кытш визиррез сайын) - 60,7%; Перем ладорсянь ылын олісь перем комиэз коласын чужан кыв тӧдӧны токӧ 46,4%. 

=== Статус ===
[[Файл:Komi Perem gizhot.jpg|thumb|300px|Перем Коми гижӧт Кудымкарын]]
{{Main|Перем коми кывлӧн статус}}

Перем ладорлӧн Устав сьӧрті Перм ладорын канму (государство) нимсянь веськӧтлан органнэзлӧ колӧ лӧсьӧтны уджнысӧ сідз, '''медбы перем коми отирлӧн зорамис кыв, лов культура да этнослӧ аскодя мӧдік берся'''. 

Перем ладорись Коми кытшын веськӧтлан кылӧн лоӧ [[роч кыв]]. Сыкӧт ӧтлаын веськӧтлан керкуэзын позьӧ баитны и перем коми кыв вылын.

=== Юӧртан везӧт ===
{{Main|Перем коми кыв масс-медиаын}}

Кыкись тӧлісьӧ коми кыв вылын петӧ тодиль газета «[[Кама кытшын]]» (сійӧ лӧсьӧтӧны [[Кудымкар район]]ісь «[[Иньвенскӧй край]]» газета редакцияын). 

Коми кытшись «[[Парма (газета)|Парма]]» нима газетаын перем коми кыв вылын петӧ быд неделься листбок «[[Коми говк (листбок)|Коми говк]]».

Шочыника лэдзӧны челядь понда журнал, [[Силькан (журнал)|«Силькан»]] нимаӧ, кытӧн сетӧны гижӧттэз и комиӧн, и рочӧн.
 
Телевизорӧт перем коми кыв вылын баитӧны «Всеросийскӧй» телерадиокомпания бердын «Перем» филиалыслӧн юкӧт пырья: лун вылас джын час висьтасьӧны берся юӧррез.

Радиӧт сія жӧ юкӧтсянь баитӧны комиӧн 10 минут мымда быд уджалан лун. Лыддьӧтӧны токӧ бӧрья юӧррез.

Ӧті-ӧті программаэз перем коми кыв вылын лӧсьӧтӧ и аспондасис уджалан радио «[[Союз-FМ-Кудымкар]]». 

=== Велӧтан везӧт ===
{{Main|Перем коми кыв школаын}}
[[Файл:Komibooklg.png|thumb|250px|Перем Коми кывлӧн велӧтчан небӧг 7-8 классес понда]]

Коми кытшись школаэзын челядьсӧ велӧтӧны унажыксӧ роч кыв вылын. Перем коми кыв босьтӧны отсӧт туйӧ сэк, кӧр колӧ, медбы челядь буржыка вежӧртісӧ материал. Велӧтан кывнас перем коми кыв лоӧ токӧ мам кыв да перем коми литература уроккез коста. Энія предметтэз сьӧрті и лэдзӧны комиӧн велӧтан небӧггез.

Лыддьӧтан кывнысӧ да перем коми литература 2008/09 воын Коми кытшас велӧтӧмась дзир 20,5% коми челядь коласісь (2931 морт); а садиккезӧ, кытӧн челядёкыскӧт баитӧны коми кыв вылын, ай-маммез сетӧмась сія жӧ годӧ токӧ 848 кага (этія лоӧ 14,3% быдӧс дошкольниккез коласісь). <ref> Концепция краевой целевой программы «сохранение и развитие коми-пермяцкого языка (2010-2012 годы)» </ref>

2009/09 годӧ перем коми кыв да литература сьӧрті уроккез сетӧмась Коми кытшись 48 школаын 69 велӧтісь (омӧн кытш пасьта школаэз 126-я). 

Медвылӧдз велӧтаніннэз коласісь перем коми кыв вылын лыддьӧтӧны лекцияэз токӧ Перемын, [[Педагогика сьӧрті канлӧн университет (Перем)|педагогика сьӧрті университетын]]. Татісь филфаклӧн [[Коми-роч юкӧт педагогика сьӧрті университетын (Перем)|коми-роч юкӧт]] вылӧ одзжык быд во босьтлӧмась 25 мортӧн. Сэсся велӧтчыны локтіссез лоӧны сё етшажык. 2009 годӧ 1-а курс вылӧ босьтӧмась дзир 17 мортӧс. Велӧтчылісӧ 5 воӧн, ӧні пондасӧ етшажыкӧн. Юкӧтсӧ помаліссезлӧ сетӧны диплом «Перем коми кыв да литература сьӧрті велӧтісь, роч кыв да литература сьӧрті велӧтісь». Но уджавны коми кыв велӧтісьӧн томмэс сэсся озӧ вермӧ да мунӧны шедтыны сьӧм мӧділаэзӧ.

Пондӧтчан школа понда коми велӧтіссезӧс лӧсьӧтӧны Кудымкарын, [[Педагогика сьӧрті колледж (Кудымкар)|педагогика сьӧрті колледжас]], но татӧн нельки оз быд во босьтӧ абитурасӧ. Этія и вежӧртана, мыля школаэз Коми кытшын пӧднасьӧны, а коми кыв тӧдісь школьниккез дугдывтӧг чинӧны. 

=== Небӧг лэдзӧм ===
{{Main|Перем комиэзлӧн небӧг лэдзӧм}}

Ӧння кадӧ небӧггесӧ перем коми кыв вылын лэдзӧны ӧддьӧн етша, да и тематика нылӧн зэв и зэв дзескыт. Шуам, кӧр 1921–1937 воэзӧ петӧмась 350 нима быдкодь небӧггез, то сы дыра жӧ кад сьӧрна, 1991–2007, воэзӧ, - дзир 80. Кӧркӧ, лыддьӧтан кыв лӧсьӧтікӧ, лэдзӧмась кыдз велӧтан да мича литература, сідз и политика, наука да берся удж сьӧрті колана небӧггез, ӧні жӧ лыддьӧтісьлӧ вӧзйӧны токӧ перем коми гижиссезлісь мичмӧтӧм гижӧттэз да перем коми кыв да литература сьӧрті велӧтчан небӧггез. Коми книгаыс Коми кытшын петӧ [[Перем коми небӧг лэдзанін|Перем коми небӧг лэдзанінісь]].

Визирсайся да роч литературасӧ перем коми кыв вылӧ дугдӧмась вуджӧтны 1962 воын. Математика сьӧрті медбӧря велӧтан небӧг лэдзӧмась 1975 годӧ.

2007 воӧ шуисӧ быд коми гижӧт сэсся вуджӧтны роч кыв вылӧ да небӧгсӧ лэдзны кык кыв вылын, медбы паныт вӧлісӧ тэчӧмӧсь тексттэз комиӧн и рочӧн. Бӧра, роч гижӧттэс Коми кытшын петӧны небӧггезӧн коми вылӧ вуджӧттӧг.

Коми кытш визиррез сайын перем комиӧн небӧггез петӧны Финн муын, кытӧн [[Библия вуджӧтан институт]] 1993-2009 воэз сьӧрна лэдзӧма 9 гижӧт Христос велӧтӧм сьӧрті. 
 
== История ==
{{Main|Перем коми кывлӧн история}}

[[Файл:Витсен 1.jpg|thumb|250px|right|Медодзза печатайтöм текст перем комиöн (Амстердам, 1705)]]
[[Файл:Popov A. Ktatkoj permskoj slovar 1785.JPG|thumb|250px|right|Медодзза коми кывкуд (1785 во)]]
[[Файл:Komi-permyak alphabet 1897.JPG|thumb|250px|right|Коми алфавит (1897 во)]]
[[Файл:Молодцов анбур.jpg|thumb|250px|right|Молодцов анбур (1921-1932)]]
[[Файл:Коми латынь.jpg|thumb|250px|right|Коми латиница (1932-1937)]]

Коми отирлӧн гижӧт медодз аркмис XIV векӧ, кӧр Перем Степан лӧсьӧтіс медодзза коми анбур (азбука) да вуджӧтіс кынымкӧ вичкося текст перем кыв вылӧ.

Рытвыв Европаын перем кыв вылын медодзза текст вӧлі йӧзӧтӧм (публикуйтӧм) 1705 годӧ. Этӧ вӧлі кеймисян «[[Миян айö]]», кӧдӧ ми вермам лыддьӧтны [[Витсен, Николас|Н. Витсен]] небӧгись «Ойвыв да асыввыв тотаралӧн му».

Перем кывлісь кынымкӧ шуан гижӧма [[Мессершмидт, Даниэль Готтлиб|Д. Г. Мессершмидт]] (1720) да мымдакӧ публикуйтіс [[Страленберг, Филипп Иоханн Табберт фон|Ф. Й. Страленберг]] небӧгын «Европа и Азиялӧн ойвывся да асыввыв тор» (1730).

Быдӧс эна материаллэз лӧсялӧны и перем коми, и зыряна коми сёрнилӧ.

Первуись перем коми шуаннэсӧ сетӧма торйӧн и ордчӧн зыряна коми кыввезкӧт [[Мюллер, Герард Фридрих|Г. Ф. Мюллер]]. Этійӧ сія керис 1756 годӧ, кор сылӧн медодз петіс небӧгыс «Казань губерняись чучкӧй отир йылісь». Перем кыввез босьтӧмӧсь ойвыв сёрнитанісь.

Медодзза коми грамматика да ыджыткодь кывкуд вӧлісӧ лӧсьӧтӧмӧсь 1785 во кежӧ. Уджыс вӧлі керӧм Перемись протоиерей [[Попов Антоний]] веськӧтлӧм увтын. Небӧггес ӧнӧдз абу публикуйтӧмӧсь.

Сэсся перем сёрнитаннэзісь лоасӧ ӧктӧмӧсь эшӧ кык ыджыт кывчукӧр – [[Чечулин Георгий|Чечулин Георгийлӧн]] (1820 воэзӧдз) да [[Волегов Федот Алексеевич|Волегов Федотлӧн]] (1830-1840 воэзӧ). 

1823 воын Йӧг посадісь поп [[Любимов Феодор]] первуись вуджӧтӧма перем коми кыв вылӧ ыджыт небӧг: Бур юӧр (Евангеллё) Матфей сьӧрті. Кигижӧтыс вӧлі ыстӧма канкарӧ, но сэтӧн кольччис куйлыны архивын. 1838 год кежӧ сія жӧ Ф. Любимов, Совкарись монастырын олікӧ, лӧсьӧтӧма перем коми кыв сьӧрті мӧдік грамматика. Уджсӧ йӧзӧтӧмась токӧ 2007 воын…

Куимӧт пырся перем коми кыв лад йылісь гижис [[Рогов Николай Абрамович|Рогов Миков]]. Сылӧн грамматикаыслӧ вӧлись лӧсяліс: небӧг вӧлі печатайтӧма [[Петракар]]ын 1860 годӧ. Ӧкмыс во бӧрті, 1869 годӧ, сэтчин жӧ петӧ Ӧврам Миколыслӧн жӧ «Коми-роч да роч-коми кывчукӧр». 

1866 воын [[Лондон|Лондонын]] петӧ медодзза печатайтӧм небӧг быдсӧн перем комиӧн, «Матфей сьӧрті Бур юӧр», кӧдӧ вуджӧтӧма Роговыслӧн ёрт [[Попов Ӧврам]]. Текстыс вӧлі лӧсьӧтӧма латынь шыпассэзӧн. Дыр мыйись сійӧ жӧ небӧгсӧ лэдзасӧ и роч шыпассэзӧн – Петракарын жӧ, 1884 годӧ.

Челядьӧс велӧтӧм понда медодзза небӧг, «[[Лыддьӧм пермяк понда]]», петӧ 1894 воын, гижис сійӧ [[Попов Ермолай Евдокимович|Попов Ермов]]. 

XIX век помын – XX век пондӧтчикӧ [[Казань|Казаньын]] лэдзӧны перем коми кыв вылын букваррез да унакодь вичкося небӧг. Сійӧ уджсӧ артмӧтіс Камасинісь [[Шестаков Яков Васильевич|Шестаков Яков]] (сія вӧлі поп Кудымкарын). Вуджӧтіссез коласын тӧдса [[Седегов И.В.]], кӧда ки увтісь петіс «Вежа история» (1901 во) да мд. 

Быдсӧн 1917 воӧдз перем комиӧн печатайтӧмась 26 мымда небӧг. Роч муын саррезӧс берездӧтӧм бӧрын коми небӧггес пондасӧ петны бура унажык, 1921-1941 воэзӧ петӧма 533 етш небӧг перем коми кыв вылын, да эшӧ вӧлсіӧ газетаэз и журналлэз…

Важ режим дырни да и мыйкӧ дыра революция бӧрын, 1927 годӧдз, небӧггесӧ лэдзӧмась ойвывся да лунвывся сёрнитаннэз вылын торйӧн. Сэсся шуасӧ лӧсьӧтны ӧтласа перем коми кыв, мый понда и пыртасӧ л/в вежласьӧм. 

Кыв пондӧмась буражык нормируйтны. Терминнэз аркмӧтӧм да орфогрфия бурмӧтӧм сьӧрті чулӧтлӧмась ӧксяннэз, медыджытыс вӧлі 1933 годӧ, июль коста. Мӧдігод перем комиэз ветласӧ сэтшӧм жӧ ӧксян вылӧ и Сыктывкарӧ, кытӧн мӧдісӧ унифицируйтны орфографиянысӧ зырянаыскӧт.

ХХ веклӧн 20-30 воэз сьӧрна перем комиэзлӧ лыддьӧтан кыв лӧсьӧтӧмась [[Лихачёв Михаил Павлович|Лихачёв Микаль]], [[Питю Ӧньӧ]], [[Онтон Пёдор]], [[Ёгор Пёдор]], а томжыккез коласісь [[Нечаев Григорий Андреевич|Нечаев Григорий]], [[Грибанов Спиридон Федотович|Грибанов Спиридон]], [[Василь Миков]], [[Иву Стёпко]]. 

Сія жӧ кадӧн перем коми кыв вылын вӧлісӧ лэдзӧмӧсь велӧтан небӧггез алгебра, геометрия, физика, химия, география, ботаника да зоология сьӧрті, уна небӧг вуджӧтасӧ роч кыв вылісь. 

Эна воэзӧ неӧтпыр вежсьылӧма коми кывлӧн графика (гижӧт): перво вӧлӧма [[Молодцов анбур]] (1921-1932), сыбӧрын [[коми латынь]] (1932-1937), сэсся татісь комиэсӧ вуджӧтасӧ роч азбука вылӧ, а 1939 годсянь пыртасӧ ӧння [[Ӧння коми анбур|коми алфавит]]. 

Перем коми кыв вӧлі вӧлись кодифицируйтӧм 1938 годӧ август 7 лунӧ, кӧр РСФСР-ись отирӧс велӧтӧм сьӧрті нарком «утвердитіс русскӧй основа вылын коми-пермяцкӧй алфавит да основнӧй орфографическӧй правилоэз» <ref> Коми-пермяцкӧй кывлӧн орфографическӧй правилоэз. Кудымкар, 1938. С. 2. </ref>. Но эшӧ 1936 восянь коми кывсӧ пондӧмась Коми кытшын быднёж дзескӧтны. Перво шупкасӧ коми теминология ([[Мошегова Анна Трофимовна|Мошегова Анна]], [[Спорова Анна Михайловна|Спорова Анна]] да кд.), сэсся кутчасӧ жагӧник пичкыны коми кывсӧ школаись, веськӧтлан керкуэзісь, газетаись. Медбӧрьяись газета быдсӧн комиӧн петас 1958 годӧ. Историяӧ велӧтан медбӧрья небӧгсӧ печатайтасӧ 1962 воын, математикаӧ (1 кл. понда) - 1975 воын. Быдӧс этіясянь лыддьӧтан коми кыв ӧштас ассис дон, и кольччас коланаӧн токӧ ны понда «кинлӧ этӧ интересно».

Нормаэз коми кыв сьӧрті сэсся вежсисӧ етша. Орфография сьӧрті медодзза кывкуд вӧлі лэдзӧм 1945 годӧ. Сэсся сэтшӧм жӧ кывкуддэс петасӧ 1955, 1965 да 1992 воэзӧ. 

Терминология сьӧрті кывкудоккез лэдзӧмась 1940 да 1949 годдэзӧ. Сэсся терминология (унажыксӧ рочись босьтӧм) эз вежсьывлы 2000 воэзӧдз.

Ыджыткодь «Русско-коми-пермяцкӧй словарь» петіс 1946 годӧ (лӧсьӧтіссез – А. М. Спорова да [[Кузнецов Пётр Саввич|П. С. Кузнецов]]), а «Коми-пермяцко-русскӧй словарь» – 1985 воын (лӧсьӧтіссез – [[Кривощёкова-Гантман Антонина Семёновна|А.С. Кривощёкова-Гантман]] да [[Баталова Раиса Михайловна|Р.М. Баталова]]). Кыкнан кывкудын коланася унажык роч шуаннэз, а ӧддьӧн уна коми кыввез сэтчӧ абу пыртӧмӧсь.

Перем коми кыв теория сьӧрті ӧтласа небӧг петӧма токӧ ӧтчид - 1962 годӧ. Небӧгсӧ гижӧмась [[Илля Вась]] кипод увтын. Сэсся эттшӧм уджжез перем комиэзлӧн эзӧ ни вӧлӧ.

1990 воэз пондӧтчикӧ коми отирыс мӧдісӧ вились лэбтыны перем коми кывлісь донсӧ: пондісӧ велӧтны коминас челядьнысӧ, коми кылыс бӧра петіс газета листбоккез вылӧ, пондіс кывны радиоӧт да телевидз вылын. Но вылӧ кайны коми кылыслӧ Коми кытшын веськӧтліссез эзӧ сетӧ. 1992 годӧ нія эзӧ керӧ сійӧ веськӧтлан кылӧн, а сэсся пондісӧ быднёж дзескӧтны коми кыв вылын уджалан берсясӧ. 

Ӧння кадӧ Коми кытшын бӧра весӧтӧны бы перем коми терминология. Виль велӧтан небӧггезӧ пыртӧны ни сэтшӧм вунӧтӧм кыввез, кыдз ''шыпас'' (''буква'' туйӧ), ''кывбур'' (''стихотвореннё'' туйӧ) да мӧдіккез. Комиӧн баитыштӧ радио да телевизор, газетаын петӧ коми листбок. Но глобализируйтчӧм дырни вились саймӧтны коми отирыслісь интерес мам кыв дынӧ лоӧ ӧддьӧн сьӧкыт.

== Кыв лад ==
{{Main|Коми кыв лад}}

Коми кыв лад йылісь баитікӧ сьӧрсьӧн-бӧрсьӧн видзӧтӧны кывсӧ куим ладӧрсянь: фонология (сёрни шыэз йылісь велӧтӧм), морфология (кыв формаэз йылісь велӧтӧм) да синтаксис (кыввез йитчӧм йылісь велӧтӧм).

Перем коми кыв лад йылісь татӧн гижам унажыксӧ А.С. Кривощёкова-Гантаманлӧн «Дженынт грамматика» сьӧрті <ref> Труды института языка, истории и традиционной культуры коми-пермяцкого народа. Выпуск 3. Пермь, 2006. С. 111-144. </ref>.

=== Фонология ===
Коми фонология видзӧтӧ, кытшӧм сёрни шыэз эмӧсь коми кылын, кыдз нія вежсьӧны нето асалӧны ӧтамӧднысӧ сёрниын, мыйся шы вынсьӧтан лоӧ аскодяӧн торья коми диалекттэзлӧ нето лыддьӧтан кыввезлӧ.

==== Шыэз ====
{{Main|Коми сёрни шыэз}}

Перем коми кылын нія жӧ сёрни шыэз, кыдз и зыряналӧн коми кыланыс. Быдсӧн важ вужья шуаннэзын пантасьӧны 33 торья шы.

Коми кылын сизим тыргора шы:
{| border="2" cellpadding="5" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; text-align: center; font-size: 95%;"
! COLSPAN="2" ROWSPAN="2" | &nbsp; !! COLSPAN="3" | пыдына
|-
! матісь
! шӧрись
! ылісь
|-
! ROWSPAN="3" | вылына 
! align=left | вылісь
| '''и'''
| '''ы'''
| '''у'''
|-
! align=left | шӧрись
| '''э'''
| '''ö'''
| '''о'''
|-
! align=left | улісь
| &nbsp;
| '''а'''
| &nbsp;
|}

Шума шыэз:
{| border="2" cellpadding="5" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; text-align: center; font-size: 95%;" 
! COLSPAN="3" ROWSPAN="2" | &nbsp; !! COLSPAN="2" | вылісь тырп !! COLSPAN="2" | кывйыв !! COLSPAN="2" | кывшӧр !! кывбӧр
|-
! улісь тырп !! улісь пиннез !! вылісь пиннез !! альвеола !! палатум одз !! палатум бӧр !! велум
|-
! ROWSPAN="3" | чаналан 
! COLSPAN="2" | нумган || '''м''' || || '''н'''  || || '''нь''' || ||
|-
! COLSPAN="2" | орддян || || || '''л''' ||  || '''ль''' || ||
|-
! COLSPAN="2" | зэгалан || || || || '''р''' || || ||
|-
! ROWSPAN="6" | тыр шума 
! ROWSPAN="2" | поткӧтан || гортӧм || '''п''' || || '''т''' || || '''ть''' || || '''к'''
|-
! гора || '''б''' || &nbsp; || '''д''' ||  || '''дь''' || || '''г''' 
|-
! ROWSPAN="2" | зыртчан || гортӧм || &nbsp; || ('''ф''') || '''с''' || '''ш''' || '''сь''' ||  || ('''х''')
|-
! гора || &nbsp; || '''в''' || '''з''' || '''ж''' || '''зь''' || '''й''' || 
|-
! ROWSPAN="2" | гартчан || гортӧм || &nbsp; || &nbsp; || ('''ц''') || '''тш''' || '''ч''' || ||
|-
! гора || &nbsp; || &nbsp; || &nbsp; || '''дж''' || '''дз''' || &nbsp; || 
|-
|}
<small>Пасйӧттэз таблича сьӧрті:
# ''й'', ''в'' – джынви тыргора шыэз
# Шыэз ''ф'', ''х'' да ''ц'' шуӧны дзир рочись босьтӧм кыввезын. Одзжык ны туйӧ шуисӧ ''п, к, ч/с '' (''перма, калат, чена, сар'')
# Эна шыэзся ӧння кад кежӧ перем комиэз кужӧны ни роччезлісь босьтӧм кыввезын шыӧтны быдӧс небыт шума шыэсӧ, коть одзжык небыт шума шыэз туйӧ шуисӧ чорыттэсӧ: ''монастыр, сем, зяб, степ'' </small>
 
==== Шы вынсьӧтӧм ====
{{Main|Шы вынсьӧтӧм}}

Перем коми кылын аскодя шы вынсьӧтӧм, кӧда оз вачкись зырана кылын шы вынсьӧтан вылӧ не мукӧд перем диалекттэзісь шы вынсьӧтан вылӧ.

Лыддьӧтан кылын перем комиэзлӧн сія лоӧ морфологизируйтӧм, м. ш. мукӧд содтассэз пыр вынаӧсь (сідз, небзьӧтан содтас ''-ок: пызанок, пурток''), мукӧдыс бӧра некӧр оз вынсьӧтчӧ (шуам, эманимлӧн места кӧрталан содтас ''-ын: вӧрын, Перемын''), вӧлись куимӧттэз кыскӧны вынсьӧтӧмсӧ ас одзись слогӧ (шуам, ордчӧтан содтас ''-жык: чочкомжык, пемытжык'').
 
=== Графика да орфография ===
==== Шыпассэз ====
{{Main|Коми анбур}}

'''КОМИ АНБУР'''
{| style="font-family:Arial Unicode MS; font-size:1.4em; border-color:#000000; border-width:1px; border-style:solid; border-collapse:collapse; background-color:#F8F8EF"
| style="width:3em; text-align:center; padding: 3px;" | А а
| style="width:3em; text-align:center; padding: 3px;" | Б б
| style="width:3em; text-align:center; padding: 3px;" | В в
| style="width:3em; text-align:center; padding: 3px;" | Г г
| style="width:3em; text-align:center; padding: 3px;" | Д д
| style="width:3em; text-align:center; padding: 3px;" | Е е
| style="width:3em; text-align:center; padding: 3px;" | Ё ё
| style="width:3em; text-align:center; padding: 3px;" | Ж ж
|-
| style="width:3em; text-align:center; padding: 3px;" | З з
| style="width:3em; text-align:center; padding: 3px;" | И и
| style="width:3em; text-align:center; padding: 3px;" | І і
| style="width:3em; text-align:center; padding: 3px;" | Й й
| style="width:3em; text-align:center; padding: 3px;" | К к
| style="width:3em; text-align:center; padding: 3px;" | Л л
| style="width:3em; text-align:center; padding: 3px;" | М м
| style="width:3em; text-align:center; padding: 3px;" | Н н
|-
| style="width:3em; text-align:center; padding: 3px;" | О о
| style="width:3em; text-align:center; padding: 3px;" | Ӧ ӧ
| style="width:3em; text-align:center; padding: 3px;" | П п
| style="width:3em; text-align:center; padding: 3px;" | Р р
| style="width:3em; text-align:center; padding: 3px;" | С с
| style="width:3em; text-align:center; padding: 3px;" | Т т
| style="width:3em; text-align:center; padding: 3px;" | У у
| style="width:3em; text-align:center; padding: 3px;" | Ф ф
|-
| style="width:3em; text-align:center; padding: 3px;" | Х х
| style="width:3em; text-align:center; padding: 3px;" | Ц ц
| style="width:3em; text-align:center; padding: 3px;" | Ч ч
| style="width:3em; text-align:center; padding: 3px;" | Ш ш
| style="width:3em; text-align:center; padding: 3px;" | Щ щ
| style="width:3em; text-align:center; padding: 3px;" | Ъ ъ
| style="width:3em; text-align:center; padding: 3px;" | Ы ы
| style="width:3em; text-align:center; padding: 3px;" | Ь ь 
|-
| style="width:3em; text-align:center; padding: 3px;" | Э э
| style="width:3em; text-align:center; padding: 3px;" | Ю ю
| style="width:3em; text-align:center; padding: 3px;" | Я я
|}
Анбур (алфавит) тэчӧма 35 шыпасісь, ны коласын быдӧс роч шыпассэз да кык асланым - ''ö, i. ''

Шыпассэз сьӧрсьӧн-бӧрсьӧн мунӧны сідз: ''а, б, в, г, д, е, ё, ж, з, и, i, к, л, м, н, о, ö, п, р, с, т, у, ф, х, ц, ч, ш, щ, ъ, ы, ь, э, ю, я. ''
 
Шыпас i видзӧны, мед мыччавны тыргора шы ''и'' гозъя чорыт шума шыэз бӧрын (''т, д, с, з, н, л''): ''тійӧ, тӧді, сім, зі, ӧні, вӧлі''; абу кӧ этія тыргора шы одзын гозъя чорытыс, сійӧ жӧ мыччалӧны ''и'' шыпасӧн.: ''мийӧ, син, йирны, иган'').

Шыпас ''э'' видзӧны, мед мыччавны небыт шы ''э'' кыв пондӧтчикӧ да гозъя чорыт шума шыэз бӧрын (''эстӧн'', ''тэнат''), мӧд шыэз бӧрын гижӧны ''е'' (''менам, сетны'').
 
Ассяма гаршыэз (гартчӧм шыэз) мыччалӧны кык шыпасӧн: 
* небыт гора — ''дз: дзор, видза, кыдз'';
* чорыт гортӧм — ''тш: тшак, етша, потш'';
* чорыт гора — ''дж: джодж, вуджны''.

==== Баитчӧм сьӧрті гижаннэз ====
{{Main|Коми орфография}}

=== Морфология ===
{{Main|Коми морфология}}

Коми морфология велӧтӧ торья кыввезлісь (шуаннэзлісь) тэчсьӧм (кываркмӧм), содтӧт формаэзнысӧ да вежласян кыв парадигамаэсӧ. Быдӧс этійӧ морфология видзӧтӧ сёрни торрез пыр. Перем коми кыв лад сьӧрті велалӧмась адззыны 11 сёрни тор: 
* [[эманим]] (существительнӧй)
* [[тӧдчанним]] (прилагательнӧй) 
* [[тӧдчанкыв]] (наречиё) 
* [[лыдним]] (числительнӧй)
* [[нимвежлас]] (местоименнё)
* [[кадакыв]] (глагол) 
* [[кывбӧр]] (послелог) 
* [[йитас]] (союз)
* [[торок]] (частица) 
* [[ыкӧстан]] (междометиё) 
* [[серкыв]] (изобразительнӧй слово)
Серкывсӧ оз быдыс пукты сёрни тор туйӧ, унажыкыс лыддьӧны сійӧ тӧдчанкылӧн.

Кадакылын торйӧтӧны эшӧ [[причассёэз]] да [[деепричассёэз]].

===== Эманим =====
{{Main|Эманим}}
 
Эманимыс вежласьӧ ''лыддян'', ''кӧрталан'' да ''асалан'' сьӧрті. Роч кодьӧм ''род'' перем коми кылын абу. 
  
'''Лыддян'''
 
{{Main|Лыддян}}

'''Ӧтікӧ лыддян''' форманас лыддисьӧ эманимыслӧн под. 

'''Унаӧ лыддян''' артмӧ ''эз'' содтасӧн; под помын кӧ петӧ шума шыыс, то эз одзын сія кыкпӧвсасьӧ.

Гижикӧ унаӧ лыддян содтас гижӧны нето ''-эз'' нето ''-ез''.
 
Вариант ''-эз ''гижӧны, кӧр эманим помасьӧ: 

а) тыргора шыӧн: ''пуэз, киэз''; 

б) гозъя чорыт шума шыӧн: ''кӧззэз, поссэз''. 

Нія кӧ абуӧсь, гижсьӧ ''-ез'': ''каннез, кыдззез; керрез, туйез''.

Кыдз адззам, помасьӧ кӧ подыс шума шыпасӧн (''й''-ся), то сія шыпасыс кыдз и шыыс жӧ кыкпӧвсасьӧ.

{| border=1 align="center"
!Ӧтікӧ лыддян
!Унаӧ лыддян
|-
| bgcolor="FFDEAD" width="80" align="center" | '''керку''' 
| bgcolor="FFDEAD" width="80" align="center" | '''керкуэз''' 
|-
| bgcolor="FFDEAD" width="80" align="center" | '''морт''' 
| bgcolor="FFDEAD" width="80" align="center" | '''морттэз''' 
|-
| bgcolor="FFDEAD" width="80" align="center" | '''нянь''' 
| bgcolor="FFDEAD" width="80" align="center" | '''няннез''' 
|-
| bgcolor="FFDEAD" width="80" align="center" | '''вӧв''' 
| bgcolor="FFDEAD" width="80" align="center" | '''вӧввез''' 
|-
| bgcolor="FFDEAD" width="80" align="center" | '''джыдж''' 
| bgcolor="FFDEAD" width="80" align="center" | '''джыджжез''' 
|-
| bgcolor="FFDEAD" width="80" align="center" | '''кай''' 
| bgcolor="FFDEAD" width="80" align="center" | '''кайез''' 
|}
 
'''Кӧрталан'''
 
{{Main|Кӧрталан}}

Перем комиэзлӧн лыддьӧтан кылын эм 17 кӧрталан. Эманимыслӧн форма, кӧдалӧн абу кӧрталан содтас, лыддисьӧ под кӧрталан туйӧ.

Под кӧрталансянь аркмӧны быдкодь содтаса кӧрталаннэз.
{| border=1 align="center"
!Кӧрталан
!Содтас
!Ловья эмтор
!Ловтӧм эмтор
|-
! width="80" align="center" | под
| bgcolor="FFDEAD" width="80" align="center" | '''―''' 
| align="center" | вӧв 
| align="center" | ыб 
|-
! width="80" align="center" | видзан
| bgcolor="FFDEAD" width="80" align="center" | '''лӧн''' 
| align="center" | вӧвлӧн 
| align="center" | ыблӧн 
|-
! width="80" align="center" | босьтан
| bgcolor="FFDEAD" width="80" align="center" | '''лісь''' 
| align="center" | вӧвлісь 
| align="center" | ыблісь 
|-
! width="80" align="center" | сетан
| bgcolor="FFDEAD" width="80" align="center" | '''лӧ''' 
| align="center" | вӧвлӧ 
| align="center" | ыблӧ 
|-
! width="80" align="center" | ветлан
| bgcolor="FFDEAD" width="80" align="center" | '''ла''' 
| align="center" | вӧвла 
| align="center" | ыбла 
|-
! width="80" align="center" | керан
| bgcolor="FFDEAD" width="80" align="center" | '''ӧс''', '''-'''
| align="center" | вӧлӧс 
| align="center" | ыб 
|-
! width="80" align="center" | керӧтан
| bgcolor="FFDEAD" width="80" align="center" | '''ӧн''' 
| align="center" | вӧлӧн 
| align="center" | ыбӧн 
|-
! width="80" align="center" | ӧтувтан
| bgcolor="FFDEAD" width="80" align="center" | '''кӧт''' 
| align="center" | вӧвкӧт 
| align="center" | ыбкӧт 
|-
! width="80" align="center" | торйӧтан
| bgcolor="FFDEAD" width="80" align="center" | '''тӧг''' 
| align="center" | вӧвтӧг 
| align="center" | ыбтӧг 
|-
! width="80" align="center" | ордчӧтан
| bgcolor="FFDEAD" width="80" align="center" | '''ся''' 
| align="center" | вӧвся 
| align="center" | ыбся 
|-
! width="80" align="center" | олан
| bgcolor="FFDEAD" width="80" align="center" | '''ын''' 
| align="center" | вӧлын 
| align="center" | ыбын 
|-
! width="80" align="center" | петан
| bgcolor="FFDEAD" width="80" align="center" | '''ись''' '''(ісь)''' 
| align="center" | вӧлісь 
| align="center" | ыбись 
|-
! width="80" align="center" | пыран
| bgcolor="FFDEAD" width="80" align="center" | '''ö''' 
| align="center" | вӧлӧ 
| align="center" | ыбӧ 
|-
! width="80" align="center" | сибӧтчан
| bgcolor="FFDEAD" width="80" align="center" | '''лань''' 
| align="center" | вӧвлань 
| align="center" | ыблань 
|-
! width="80" align="center" | ылынтчан
| bgcolor="FFDEAD" width="80" align="center" | '''сянь''' 
| align="center" | вӧвсянь 
| align="center" | ыбсянь 
|-
! width="80" align="center" | вуджан
| bgcolor="FFDEAD" width="80" align="center" | '''ӧт''' 
| align="center" | вӧлӧт 
| align="center" | ыбӧт 
|-
! width="80" align="center" | судзан
| bgcolor="FFDEAD" width="80" align="center" | '''ӧдз''' 
| align="center" | вӧлӧдз 
| align="center" | ыбӧдз 
|}
'''Асалан'''

{{Main|Асалан}}

Эмторсӧ (предметсӧ) асалісь вылӧ мыччалӧны асалан содтассэз. Нія то кытшӧмӧсь:
{| border=1 align="center"
!Асалісьлӧн <br /> мортін
!Ӧтикӧ лыддян
!Унаӧ лыддян
|-
! align="center" | 1
| bgcolor="FFDEAD" width="80" align="center" | '''ö'''
| bgcolor="FFDEAD" width="80" align="center" | '''ным'''
|-
! align="center" | 2
| bgcolor="FFDEAD" width="80" align="center" | '''ыт'''
| bgcolor="FFDEAD" width="80" align="center" | '''ныт'''
|-
! align="center" | 3
| bgcolor="FFDEAD" width="80" align="center" |''' ыс'''
| bgcolor="FFDEAD" width="80" align="center" | '''ныс'''
|}
 
Мыччаланнэз:
* Асалісьыс ӧтік
# '''-ö''': ''керку-ӧ'' ‘менам керку’; ''сой-ӧ'' ‘менам сой’
# '''-ыт''': ''керку-ыт'' ‘тэнат керку’; ''сой-ыт'' ‘тэнат сой’
# '''-ыс''': ''керку-ыс'' ‘сылӧн керку’; ''сой-ыс'' ‘сылӧн сой’
 
* Асаліссес унаӧн:
# '''-ным''': ''керку-ным'' ‘миян керку’; ''сой-ным'' ‘миян сой’
# ''' -ныт''': '' керку-ныт'' ‘тіян керку’; ''сой-ныт'' ‘тіян сой’
# '''-ныс''': ''керку-ныс'' ‘нылӧн керку’; ''сой-ныс'' ‘нылӧн сой’
 
'''Вежласьӧм'''

{{Main|Эманимлӧн вежласьӧм}}

Эманиммез вежласьӧны кык нёж. асалан содтассэзӧн нето нытӧг (с.ш аслаӧмӧн вежласьӧм да сӧстӧм вежласьӧм).

Асалан содтассэз ''-ыт, -ыс'' йитчӧны унаӧ лыддян содтаскӧт, да сысянь артмӧны дженыт формаэз: ''небӧгг-ез-ыс > небӧгг-е-ыс > небӧгг-е-с''. Лыддьӧтан кылын сэтшӧм дженыт варианттэз пуктӧны норма туйӧ: ''пызаннэт, пызаннэс''. 

Асалан содтассэз йитчӧны и мукӧд кӧрталан содтассэзкӧт, сы коста кыкнан содтасыс петӧны асланыс тодильнӧй формаын (йитчан вариантӧн): ''ки-си-т'' (ордч. ''ки, ки-ись, ки-ыт'').

Кӧрталан содтассэзлӧн варианттэз:
{| border=1 align="center"
!кӧрталан
!мезмыт вариант
!йитчан вариант
|-
! align="center" | керан
| bgcolor="FFDEAD" width="80" align="center" | '''ӧс'''
| bgcolor="FFDEAD" width="80" align="center" | '''ö'''
|-
! align="center" | керӧтан
| bgcolor="FFDEAD" width="80" align="center" | '''ӧн'''
| bgcolor="FFDEAD" width="80" align="center" | '''на'''
|-
! align="center" | пыран
| bgcolor="FFDEAD" width="80" align="center" | '''ö'''
| bgcolor="FFDEAD" width="80" align="center" | '''а'''
|-
! align="center" | олан
| bgcolor="FFDEAD" width="80" align="center" | '''ын'''
| bgcolor="FFDEAD" width="80" align="center" | '''а'''
|-
! align="center" | петан
| bgcolor="FFDEAD" width="80" align="center" | '''ись'''
| bgcolor="FFDEAD" width="80" align="center" | '''си'''
|-
! align="center" | ӧтувтан
| bgcolor="FFDEAD" width="80" align="center" | '''кӧт'''
| bgcolor="FFDEAD" width="80" align="center" | '''кӧття'''
|-
! align="center" | сибӧтчан
| bgcolor="FFDEAD" width="80" align="center" | '''лань'''
| bgcolor="FFDEAD" width="80" align="center" | '''ланя'''
|-
! align="center" | ылынтчан
| bgcolor="FFDEAD" width="80" align="center" | '''сянь'''
| bgcolor="FFDEAD" width="80" align="center" | '''cяня'''
|-
! align="center" | вуджан
| bgcolor="FFDEAD" width="80" align="center" | '''ӧт'''
| bgcolor="FFDEAD" width="80" align="center" | '''ӧття'''
|-
! align="center" | судзан
| bgcolor="FFDEAD" width="80" align="center" | '''ӧдз'''
| bgcolor="FFDEAD" width="80" align="center" | '''ӧдзза'''
|}
 
Асалан содтассэзлӧн варианттэз:
{| border=1 align="center"
!Асалісьлӧн мортін
!мезмыт вариант
!йитчан вариант
|-
! align="center" | 1
| bgcolor="FFDEAD" width="80" align="center" | '''ö'''
| bgcolor="FFDEAD" width="80" align="center" | '''м'''
|-
! align="center" | 2
| bgcolor="FFDEAD" width="80" align="center" | '''ыт'''
| bgcolor="FFDEAD" width="80" align="center" | '''т'''
|-
! align="center" | 3
| bgcolor="FFDEAD" width="80" align="center" |''' ыс'''
| bgcolor="FFDEAD" width="80" align="center" | '''с'''
|}


'''Эманимлӧн формаэз аркмӧтан содтассэз''' 

'''-ок (-ёк) ''' — видзӧ небзьӧтан вежӧртас: ''ваок, туёк, канёк'';

'''-у (-ю) ''' — небзьӧтӧ увтыр ниммесӧ да асторья ниммесӧ: ''сою, зону, Колю, маму'';

'''-иньӧй (-іньӧй) '''— шыӧтчӧммезын сідзжӧ видзӧ небзьӧтан вежӧртас: ''маминьӧй, муиньӧй, ныліньӧй'';

'''-жуг '''— умӧльтан вежӧртаса содтас: ''понжуг, керкужуг, туйжуг''.

===== Тӧдчанним =====
{{Main|Тӧдчанним}}

===== Тӧдчанкыв =====
{{Main|Тӧдчанкыв}}

===== Лыдним =====
{{Main|Лыдним}}
{| border=1 align="center"
! rowspan=1 |[[Лыддьӧс]]
! colspan=1 |Лыдним
|-
! align="center" | 1 
| bgcolor="FFDEAD" width="80" align="center" | '''ӧтік'''  
|-
! align="center" | 2  
| bgcolor="FFDEAD" width="80" align="center" | '''кык''' 
|-
! align="center" | 3  
| bgcolor="FFDEAD" width="80" align="center" | '''куим''' 
|-
! align="center" | 4  
| bgcolor="FFDEAD" width="80" align="center" | '''нёль''' 
|-
! align="center" | 5  
| bgcolor="FFDEAD" width="80" align="center" | '''вит''' 
|-
! align="center" | 6  
| bgcolor="FFDEAD" width="80" align="center" | '''квать''' 
|-
! align="center" | 7  
| bgcolor="FFDEAD" width="80" align="center" | '''сизим''' 
|-
! align="center" | 8  
| bgcolor="FFDEAD" width="80" align="center" | '''кыкьямыс''' 
|-
! align="center" | 9  
| bgcolor="FFDEAD" width="80" align="center" | '''ӧкмыс''' 
|- 
! align="center" | 10  
| bgcolor="FFDEAD" width="80" align="center" | '''дас''' 
|-
! align="center" | 11  
| bgcolor="FFDEAD" width="80" align="center" | '''дасӧтік''' 
|-
! align="center" | 12  
| bgcolor="FFDEAD" width="80" align="center" | '''даскык''' 
|-
! align="center" | 13 
| bgcolor="FFDEAD" width="80" align="center" | '''даскуим''' 
|-
! align="center" | 14 
| bgcolor="FFDEAD" width="80" align="center" | '''даснёль''' 
|-
! align="center" | 15  
| bgcolor="FFDEAD" width="80" align="center" | '''дасвит''' 
|-
! align="center" | 16  
| bgcolor="FFDEAD" width="80" align="center" | '''дасквать''' 
|-
! align="center" | 17 
| bgcolor="FFDEAD" width="80" align="center" | '''дассизим''' 
|-
! align="center" | 18 
| bgcolor="FFDEAD" width="80" align="center" | '''даскыкьямыс''' 
|-
! align="center" | 19 
| bgcolor="FFDEAD" width="80" align="center" | '''дасӧкмыс''' 
|-
! align="center" | 20  
| bgcolor="FFDEAD" width="80" align="center" | '''кыкдас''' 
|-
! align="center" | 21  
| bgcolor="FFDEAD" width="80" align="center" | '''кыкдас ӧтік'''
|-
! align="center" | 30  
| bgcolor="FFDEAD" width="80" align="center" | '''куимдас''' 
|-
! align="center" | 40  
| bgcolor="FFDEAD" width="80" align="center" | '''нёльдас''' 
|-
! align="center" | 50  
| bgcolor="FFDEAD" width="80" align="center" | '''витдас''' 
|-
! align="center" | 60  
| bgcolor="FFDEAD" width="80" align="center" | '''кватьдас''' 
|-
! align="center" | 70 
| bgcolor="FFDEAD" width="80" align="center" | '''сизимдас''' 
|-
! align="center" | 80 
| bgcolor="FFDEAD" width="80" align="center" | '''кыкьямысдас''' 
|-
! align="center" | 90 
| bgcolor="FFDEAD" width="80" align="center" | '''ӧкмысдас''' 
|-
! align="center" | 100 
| bgcolor="FFDEAD" width="80" align="center" | '''сё''' 
|-
! align="center" | 1000 
| bgcolor="FFDEAD" width="80" align="center" | '''сюрс''' 
|}
 
===== Нимвежлас =====
{{Main|Нимвежлас}}

Кодя нимвежлассэс:
{| border=1 align="center"
! 
! align="center" | ӧтікӧ лыддян
! align="center" | унаӧ лыддян
|-
! 1' мортін 
| bgcolor="FFDEAD" width="80" align="center" | '''ме''' 
| bgcolor="FFDEAD" width="80" align="center" | '''мийӧ, ми'''
|-
! 2' мортін 
| bgcolor="FFDEAD" width="80" align="center" | '''тэ''' 
| bgcolor="FFDEAD" width="80" align="center" | '''тійӧ, ті'''
|-
! 3' мортін 
| bgcolor="FFDEAD" width="80" align="center" | '''сія''' 
| bgcolor="FFDEAD" width="80" align="center" | '''нія'''
|}

===== Кадакыв =====
{{Main|Кадакыв}}

===== Кывбӧррез =====
{{Main|Кывбӧр}}

Кываркмӧм сьӧрті кывбӧррез коласын янсӧтчӧны кык чукӧр: 
# '''кодя кывбӧррез''', кӧдналӧн кӧрталан содтассэз абуӧсь ни кодь: ''понда, дырна, дырья, сьӧрті''. Этшшӧм кывбӧррез асьныс кӧрталан содтассэз туйӧ петӧны, кӧрталӧны ӧтмӧдныскӧт торья кыввесӧ. Кӧрталланнэзӧн жӧ нійӧ озӧ лыддьӧ сійӧн, мыля слоггезныс ӧтікся унажык. Кодя кывбӧррез коласын сэсся янсӧтӧны: ин кӧрталан, кад кӧрталан, ортчӧтан, лӧсялӧм мыччалан, помка-мог кӧрталан да с.о. 
# '''Нима кывбӧррез''', кӧдналӧн эм вуж да ин кӧрталан содтассэз. 

Ин сьӧрті быдкодь йитӧттэсӧ (отношеннёэз) мыччалӧны нима кывбӧррез. Нія вужнаныс шуӧны ин, кӧда куйлӧ кытшӧмакӧ эмторыс сьӧрті (''сы одзын, дорын, весьтын, сайын'' да мд.): ''керӧс увтын'', ''керку сайын''; ''ю дорын'', ''школа одзын''.

Нима кывбӧррез да мукӧдыс кодя кывбӧррезісь вермӧны кышавны асалан содтассэз, шуам ''пызаныт увт'''ын''''' туйӧ позьӧ висьтавны ''пызан увт'''ат'''''; ''пызаныт увт'''ісь''''' туйӧ - ''пызан увт'''сит'''''.

===== Йитассэз =====
{{Main|Йитас}}

Йитассэз янсӧтчӧны кык ыджытжык чукӧрӧ: ёрталанаӧсь да увтыртанаӧсь. 

1. '''Ёрталан йитассэз'''

а) '''ӧтлаӧтӧмӧн''': ''и, да, сідзжӧ, тожӧ, не — не'', шуам:
''Кушамӧ ыб, и му шуралӧ''; ''Быд лун сылӧ вовлісӧ телеграммаэз '''да''' письмоэз; Зоночка любитіс лыддьӧтны, сія '''сідзжӧ''' занимайтчис спортӧн.''

б) '''янсӧтӧмӧн нето оча пуктӧмӧн''': ''а, но, да, или, али, то — то, то ли'', шуам:
''Керкуным бур, '''да''' юыс матын абу; Небоын югьяліс шонді, '''а''' руыс вӧлі кӧдзыт''

2. '''Увтыртан йиттассэз'''

а) '''висьталантор''': ''что, чтобы, медбы, бытьтӧ, кыдз бытьтӧ'', шуам:
''Бур, '''что''' лымыс одз сыліс; Петялӧ кажитчис, '''бытьтӧ''' ойся вӧрын кинкӧ ветлӧтӧ; Быдыс тӧдіс, '''что''' чожа войнаыс кончитчас''

б) '''кад''': ''кӧр, кыдз, только, кытчӧдз'', шуам:
'''''Кӧр''' мужиккез саймисӧ, Ипатов керкуас эз ни вӧв; '''Только''' пондіс югдыны, вӧраліссез вӧлісӧ кок йылын ни''

в) '''гӧгӧртас''': ''кӧ, кӧбы, если, ежели, коли, раз'', шуам: ''Гортсянь '''кӧ''' лэдзасӧ, сэк мунам татісь; '''Ежели''' бы кӧч ветлӧтіс эсті, сійӧ адззисӧ бы след сьӧрті; '''Если''' колӧ сёрнитны мекӧт, кай татчӧ''

г) '''помка''': ''мыля, сідз кыдз, сійӧн что, сысянь что, сійӧн мыля''; шуам:
''Библиотека оз уджав, '''сідз кыдз''' мунӧ ремонт; Юннаттэз киськалісӧ пуоккез, '''сійӧн мыля''' гожумыс ӧддьӧн жар. Огӧ ни кайӧ вӧрас, лӧсьӧтчӧ зэрны '''да'''.''

д) '''мог''': ''мед, медбы, сы понда, медбы'', шуам:
''Варяыс муніс мӧдӧрӧ, '''медбы''' сыкӧт не пантасьны; Деддэзным пессисӧ сы понда, '''медбы''' мийӧ бура олім''.

===== Тороккез =====
{{Main|Торок}}

Тороккесӧ янсӧтӧны сэтшӧм чукӧррезӧ:

а) '''таксьӧтан''': ''нельки, нӧ, инӧ: нельки кылыс ӧшис; кытчӧ инӧ мунан?''

б) '''чинтан''': ''только: только татӧн эм быдӧс''

в) '''мыччалан''': ''вон, вон тай, то : то кытӧн вӧлӧма тшакыс!'' 

г) '''юасян''': ''я, разь, неужели, ли мый ли: абу я татӧн ваок?''

д) '''соссян''': ''абу; не: не, не сія; меным абу охота''

е) '''сетчан''': ''мыйнӧ: мыйнӧ, сідз и вӧлі быдӧс''

ж) '''кад йитан''': ''на, ни, эшӧ: ме эг на вӧв татӧн; ӧвсьы ни''

з) '''пыртан''': ''тай, эд, кӧть, некӧ, мыся, пӧ: мунам, пӧ, клубӧ; мыся, ог мун''

и) '''мӧдан''': ''бы, давай, ась, мед, нӧ, -ко: висьтав-ко; ме бы ветлі; ме бы ветла жӧ''

к) '''ордчӧтан''': ''топ, дзик: сія топ айыс''

===== Ыкӧстаннэз =====
{{Main|Ыкӧстан}}

===== Серкыввез =====
{{Main|Серкыв}}

Коми кылын, кыдз и урал-алтай вужа мӧдік йӧз сёрниын серкыввес тыр. Серкыввезӧн мийӧ нимтамӧ кыввез, кӧдна вачкисьӧны быдкодь оланшыэз вылӧ нето серпасалӧмӧн мыччалӧны вешшӧммез, асвидзӧммез (состояннёэз), коддьӧммез (качествоэз) да мд. 

'''Шы мыччалан серкывез'''. Шуам: ''кар-р, кар-р'' — рака карзӧм вылӧ вачкисьӧ, ''крив-крув, крив-крув'' — туриэз кривзӧны, ''кук-ку, кук-ку'' — кӧкӧкӧк, ''ур-р, ур-р'' — ургӧ дудіыс, ''чив-чив'' — чивзӧ рудкайыс, ''герс-герс'' — герсканыслӧн шыыс, ''чав-чав'' — чавкан горӧтӧ, ''чирк-чирк'' — кӧбывкаэз чирскӧны да с.о.

Унакодь и '''адззӧмсӧ мыччалан серкыввез''': ''дзар: дзар керны'' ‘чожа видзӧтны’; ''жӧв: жӧв керсьыны'' ‘чӧв усьны’; ''сяр: сяр сулавны'' ‘арттӧг сулавны’ (уна йылісь); ''чывк: чывк керны'' ‘чожа бергӧтчыны’ (морт йылісь); ''кваркыш: кваркыш керны'' ‘куньыштлыны син’; ''питькыр-питькыр: питькыр-питькыр мунны'' ‘мунны каджжезӧн питькырасьтӧн’; ''лег-лег: лег-лег керны чуньӧн'' ‘повзьӧтны чуньнас’.
 
=== Синтаксис ===
{{Main|Коми синтаксис}}

== Лексика да терминология ==
{{Main|Коми кыввӧр| Коми терминология}}

== Перем коми кыв туяліссез да велӧтіссез ==
Перем комиэз коласісь ассиныс кывнысӧ '''наука''' ладӧрсянь туялісӧ кӧркӧ нето ӧні туялӧны 15 морт:
* [[Аксёнова Ольга Петровна]], Кудымкар (топонимика).
* [[Баталова Раиса Михайловна]], Мӧсква (диалектология).
* [[Ботева Елена Васильевна]] †
* [[Кривощёкова-Гантман Антонина Семёновна]] †
* [[Лобанова Алевтина Степановна]], Перем (диалектология, лексикология).
* [[Майшев Иван Иванович]] †
* [[Меркушева Татьяна Николаевна]], Кудымкар (лексикология).
* [[Нечаев Геннадий Андреевич]] †
* [[Ӧньӧ Лав]], Перем (лыддьӧтан кыв история, лексикография).
* [[Пономарёва Лариса Геннадьевна]], Будапешт (диалектология, фонетика, морфология).
* [[Попова Ольга Анатольевна]], Перем (фразеология, кыв сьӧрті велӧтан методика).
* [[Попова Римма Павловна]], Сыктывкар (диалектология, фонетика).
* [[Ратегова Людмила Петровна]], Кудымкар (диалектология).
* [[Тудвасева Зинаида Константиновна]], Мӧсква (кыв сьӧрті велӧтан методика).
* [[Федосеева Елена Николаевна]], Сыктывкар (диалектология, лексикология).

Коми кыв сьӧрті велӧтан небӧггесӧ гижисӧ и гижӧны '''велӧтіссез''' да '''методисттэз''': <ref>Учебная литература для национальных образовательных учреждений Коми-Пермяцкого округа. Кудымкар, 2008. </ref>

* [[Батина Анна Николаевна]]
* [[Боталова Людмила Фроловна]]
* [[Бражкина Нина Егоровна]]
* [[Галкина Маргарита Егоровна]]
* [[Гусельникова Антонина Николавна]]
* [[Зубов Фёдор Егорович]] 
* [[Истомина Надежда Дмитриевна]]
* [[Казанцева Евдокия Алексеевна]]
* [[Калина Галина Андреевна]]
* [[Караваева Мария Петровна]]
* [[Кривощёкова Тамара Захаровна]] 
* [[Мехоношина Нина Семёновна]]
* [[Мошегова Анна Трофимовна]] 
* [[Надымова Раиса Семёновна]]
* [[Немтинова Галина Ильинична]]
* [[Нечаева Антонина Ивановна]]
* [[Нечаева Галина Андреевна]]
* [[Никонова Клавдия Александровна]]
* [[Отинова Анфиса Ивановна]]
* [[Плотникова Раиса Даниловна]]
* [[Подьянова Анна Леонтьевна]]
* [[Полуянова Надежда Ильинична]]
* [[Порсева Эмма Ивановна]]
* [[Распопова Зоя Васильевна]]
* [[Селина Галина Петровна]]
* [[Спорова Анна Михайловна]] 
* [[Субботина Лидия Алексеевна]]
* [[Тотьмянина Тамара Егоровна]]
* [[Тупицына Акилина Петровна]] 
* [[Тупицына Раиса Ивановна]]
* [[Федосеева Валентина Васильевна]]
* [[Финк Лидия Ивановна]]
* [[Четина Лидия Дмитриевна]]
* [[Четина Майя Васильевна]]
* [[Яркова Лилия Фёдоровна]]

== Видзӧт сідзжӧ ==
* [[Коми кыв]]
* [[Коми (зыряна) кыв]]
* [[Коми диалекттэз]]
* [[Перем коми лыддьӧтан]]

== Ыстісяннэз ==
<references/>

== Лыддьöтан ==
'''Кывкуддэз'''
* ''Рогов, Н. А''. Пермяцко-русский, русско-пермяцкий словарь. СПб., 1869.
* Роча-коми кыввез натодиль канцелярия да суд уджын. Кудымкар, 1932.
* Терминнэз. Кудымкар, 1940.
* ''Кузнецов, П. С., Спорова, А. М. '' Русско-коми-пермяцкий словарь. Кудымкар, 1946.
* ''Грибанов, С. Ф. '' Коми-пермяцкӧй орфографическӧй словарь. Кудымкар, 1945.
* Терминнэз. Кудымкар, 1948.
* ''Грибанов, С. Ф. '' Коми-пермяцкӧй орфографическӧй словарь. 2-к изд. Кудымкар, 1955.
* Коми-пермяцкӧй орфографическӧй словарь. Кудымкар, 1966.
* ''Баталова, Р. М., Кривощекова-Гантман А. С. '' Коми-пермяцко-русский словарь. – М.: Русский язык, 1985.
* ''Баталова, Р. М, Кривощёкова-Гантман А. С. '' Коми-пермяцкӧй орфографическӧй словарь. 2-к изд. Кудымкар, 1992. 
* ''Немтинова, Г. И., Федосеева, В. В., Яркова, Л. Ф. '' Коми-пермяцко-русскӧй русско-коми-пермяцкӧй словарь. Кудымкар, 1993.
* Русско-коми-пермяцкий разговорник. Кудымкар, 2009. ISBN 978-5-87901-124-1
* ''Попова, О. А.'' Коми-пермяцкий фразеологический словарь. Пермь, 2010. ISBN 978-5-85218-489-4
  
'''Грамматикаэз''' 
* ''Роговъ, Н. '' Опытъ грамматики пермяцкаго языка. СПб., 1860.
* ''Зубов, А. Н. '' Основы грамматики пермяцкого наречия языка коми. М., 1931.
* ''Майшев, И. И. '' Грамматика коми-пермяцкого языка. М.-Л., 1940.
* Коми-пермяцкий язык: Введение, фонетика, лексика и морфология / под ред. и при соавт. проф. В. И. Лыткина. Кудымкар: Коми-перм. кн. изд-во, 1962.

'''Туялӧммез'''
* ''Аксёнова, О. П.'' Коми-пермяцкие географические термины и их функционирование в топонимии Верхнего Прикамья. Кудымкар, 2009. ISBN 978-5-904524-35-7 
* ''Баталова, Р. М.'' Ареальные исследования по восточным финно-угорским языкам (коми языки). М., 1982.
* ''Баталова, Р. М. '' Коми-пермяцкая диалектология. М., 1975.
* ''Кривощекова-Гантман, А. С. '' Собрание сочинений в 2 томах. Пермь, 2006. ISBN 5-85218-289-3; ISBN 5-85218-288-5 
*''Лобанова, А. С., Шляхова, С. С.'' Коми-пермяцкий язык конца ХХ - начала ХХІ веков: стилистические аспекты. Пермь, 2010. ISBN 978-5-85218-475-7
* ''Нечаев, Г. А. '' Отношение окружного коми литературного языка к северным диалектам Коми округа // Сборник комиссии по собиранию словаря и изучению диалектов коми языка. Вып. II. М., 1931.
* ''Пономарева, Л. Г. '' Фонетика и морфология мысовско-лупьинского диалекта коми-пермяцкого языка: дис. … канд. филол. наук. Ижевск, 2002.
* ''Цыпанов, Е. А. '' Перым-коми гижӧд кыв. Сыктывкар, 1999.

== Ыстӧттэз ==
* [http://www.philology.ru/linguistics3/batalova-93.htm Баталова Р.М. Коми-Пермяцкий язык.] (роч)
* [http://www.kudymkar.org/komi_permiackiy_alfavit Перем коми анбур] (роч)
* [http://www.finnougoria.ru/community/folk/9/detail.php?IBLOCK_ID=46&SECTION_ID=347&ELEMENT_ID=2271 Дженыт разговорник] (роч)
* [http://www.kudymkar.org/komi-perm-rus_slovar Роча перем коми кывчукӧр (Башуров-Пыстогов)]
* [http://www.minkpo.ru/taxonomy/term/44 Вильторрез перем коми кыв вылын]

{{Фин-йӧгра кыввез}}

[[Категория:Перем ладорись Коми кытш]]
[[Категория:Коми кыв]]
[[Категория:Финн-йӧгра кыввез]]

[[br:Komieg-permyakeg]]
[[ca:Komi-permiac (llengua)]]
[[cs:Komi-permjačtina]]
[[en:Komi-Permyak language]]
[[eo:Komipermjaka lingvo]]
[[es:Komi permio]]
[[et:Permikomi keel]]
[[fi:Komipermjakin kieli]]
[[fr:Komi-permiak]]
[[it:Lingua permiaca]]
[[ko:코미페르먀크어]]
[[kv:Перым коми кыв]]
[[lt:Komių permių kalba]]
[[mk:Коми-пермјачки јазик]]
[[nl:Komi-Permjaaks]]
[[nn:Komipermjakisk språk]]
[[no:Komipermjakisk]]
[[pl:Język komi-permiacki]]
[[pt:Língua komi-permyak]]
[[ru:Коми-пермяцкий язык]]
[[se:Komipermjakgiella]]
[[udm:Коми-пермяк кыл]]
[[uk:Комі-перм'яцька мова]]
[[zh:科米-彼爾米亞克語]]
