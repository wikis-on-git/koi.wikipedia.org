'''Инвожо''' — [[Удмурт Республика|Удму]]ись [[Кияса йöрöс]]ын, [[Уддяди (Кияса йöрöс)|Уддяди]] грездсис [[фольклор]]нӧй ансамбль. 

==История==
«Инвожо» ансамбль вӧлі аркмӧтӧм 1986' годӧ, кӧр Уддяди клубын уджаліссезлӧ да татісь отирлӧ окота лоис аслыныс сьылісь котыр лӧсьӧтны.

==Коллектив==
«Инвожоын» сылыссез пыр вежсьӧны. Перво сэтчӧ и томмез ветлвывлӧмась, а ӧні токӧ 45-75-годся отирыс сьылӧны (унажыксӧ инькаэз). Лыдныс вежсьӧ жӧ. Талун кежӧ кытӧнкӧ 15 морт сьылӧны ансамбляс. 

==Веськӧтліссез==
Веськӧтлӧны ӧні коллективӧн кыкӧн. Этӧ Уддядиись [[шоччисян керку]]ын юралісь, бур гармонист [[Смирнов Николай Иванович|Н. И. Смирнов]], да (2001' восянь) Кияса йӧрӧсісь тӧдса уджалісь [[Пахомова Надежда Викторовна|Н. В. Пахомова]].

==Концертасьӧм==
2007' воын ансабльыс концертасис [[Башкырму]]ись кынымкӧ карын. Сэсся «Инвожо» ветлісӧ [[Эстму]]ӧ, 2006' годӧ —  [[Латвия]]ӧ, а сы вотӧдз и [[Финму]]ын вӧлісӧ. 2011' годӧ коллектив мыччаліс асьсӧ «[[Гораним минута]]» проектын, дорйис сідзкӧ Удмулісь горанимсӧ [[Мӧсква]]ын. 

==Вермӧммез==
Инвожо ансамльсӧ пасйӧмась:
*[[Волгадор]]ись но [[Издор]]ись [[чудь-йӧгра отир]]резлӧ лӧсьӧтӧм «[[Воршуд (фестиваль)|Воршуд]]» фестивальын вермӧм понда [[Рочму]]ись да Удмуись культура министраиннэз дипломӧн (2002);
*[[Роч]] сьыліссезлӧн «Родные напевы» нима фестивальын «Фольклорнӧй письня» номинацияас лауреат дипломӧн (2003' тӧвшӧр 31' лун); 
*удмурт культура видзӧм-зорӧтӧм понда да Кияса йӧрӧсын чулӧтӧм [[Ёртасян коровод]] фестивальын бура мыччисьӧм понда дипломӧн (2007' арпом 24' лун, Кияса йӧрӧсісь [[Первомай (Кияса йӧрӧс)|Первомай]] посад). 

==Лыддьӧтан==


[[Категория:Фольклор]]
[[Категория:Удму]]
[[Категория:Сьылісь котыррез]]
[[udm:Инвожо (ансамбль, Уддяди)]]
