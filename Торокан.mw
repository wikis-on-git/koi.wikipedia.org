[[Файл:Blatella germanica p1160207.jpg|thumb|200px|Гöрд торокан]]
'''Торокан''' нето '''гöрд торокан''' ({{Lang-la|Blattella germanica}}) — сія [[Геб|геббез]] чукӧрись подаок.

Миян керкуэзын олöны кык пöлöс тöрöканнэз: гöрдöсь да сьöдöсь. 

Торокан мортлö уна умöльсö керö. Ветлöтöны нія быдлаöт, сёйöны мый шедас, а сыбöрсянь кайöны сёян вылö, лякöсьтöны сійöс. Уна микроб тороканыс кынöмын оз кулö, и кöр сія кайö сёян вылö и пакöсьтитö сійö, сэк кольöны уна микроббезыс.

Тороканлö туша бердас, а сідз-жö и коккез бердас лякасьö уна нять и бус. Быдöс сія этійö буссö и нятьсö паськöтö быдлаö, кытчö токо оз сюр: и сёян вылö, и пызан вылö, и бекöррез вылö, а öтлаöн и кольö микроббез. Торокан вермö паськöтны сэтшöм шогöттэз: [[холера]], [[туберкулёз]], [[кынöм тиф]] и уна мöдік вуджан шогöттэз. Сідз-жö нія вуджöтöны и курöг-тип шогöттэз: курöг холера, курог мыт. 

Торокан мампöв кольттезсö оз тэч кытчö шедас, кыдз [[лудык]], а новйöтö сьöрас, торья кöзичкаокын. Эта кöзичкаокыс мампöвлöн быдмö бöр туша понын. Миян сійöс шуöны торокан кольтьöн. Эта колькын овлывлö 20-50 кольтьöдз. Куим недель бöрсянь мампöлыс кольтьсö чапкö. Кольк кыш потö и сы пытшкись петöны учöтик чочком личинкаэз. Нія чужöмöн сідз-жö, кыдз и ыджыт тороканнэз. Абуöсь токо борддэз. Личинкаэз сёйöны сійö-жö, мый и ыджыт тороканнэз. Быдмöны и вежöны асьсиныс кучиксö (леняйтöны).

Нёлись кучик вежöм бöрсянь личинкаэзлöн пондöны петны борддэз. Кватись кучик вежöм бöрсянь (1 ½ - 3 ½ тöлісь) лоöны ыджыт тороканнэз.

Олікас (олö 100-130 лун) мампöв вайö 3-4 кольть.


[[Категория:Геббез]]

[[bs:Smeđi žohar]]
[[ca:Panerola germànica]]
[[cs:Rus domácí]]
[[de:Deutsche Schabe]]
[[en:German cockroach]]
[[es:Blattella germanica]]
[[et:Prussakas]]
[[eu:Labezomorro arre]]
[[fr:Blatte germanique]]
[[hu:Német csótány]]
[[it:Blattella germanica]]
[[nl:Duitse kakkerlak]]
[[no:Tysk kakerlakk]]
[[pl:Karaczan prusak]]
[[pt:Baratinha]]
[[ru:Рыжий таракан]]
[[tr:Alman hamam böceği]]
[[zh:德國蟑螂]]
[[zh-min-nan:Tek-kok ka-choa̍h]]
