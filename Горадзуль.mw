[[Файл:Trollius-o55.jpg|thumb|250px|Горадзуль]]
'''Горадзуль''' (лат.: ''Trollius'', рочӧн: ''купальница'') — унавося туруна быдмас [[лютиккоддьӧммез]] увтырись. Медматын горадзуль дынӧ этія увтырын лоӧ [[лягушапаськӧм]], кӧда вермӧ быдмыны и ваын.

Олӧ горадзульыс ӧддьӧн паськыта [[Европа]]ын, [[Азия]]ын да [[Ойвыв Америка]]ын.

Рытвыв Европаын сія быдмӧ унажыксӧ керӧссэзын. Асыввыв Европаын бӧра видззез вылын, ю оллезын, вӧр кушиннэзын. Азияын этійо турунсӧ позьӧ пантавны невна не быдлаись. Дзир континент лунвыв дорланьӧттяс сія абу. Ойвыв Америкаын [[Атлантика океан|Атлантика]] вадӧрсянь да [[Лӧнь океан]]ӧдззас зораммӧны горадзульыслӧн кык тыд. 

Коми диалекттэзын горадзульыслӧн эм и уна мӧдік ним:
* '''булан чачей'''
* '''гаддя купальнича'''
* '''горадзоль'''
* '''колля чача'''
* '''кольк турун'''
* '''купальнича'''
* '''мича турун'''
* '''молля купальнича'''
* '''юра купальнича'''

Зыряна ладорись комиэз ''горадзуль''нас унажыксӧ шуӧны [[сильканок]] турун.

Миян горадзульсӧ ӧддьӧн радейтӧны. Этія дзоридзыс йылісь гижӧмась уна кывбур. "[[Горадзуль (ӧктӧт)|Горадзульнас]]" шусьӧ 1923 годся коми небӧг – кывбуррезӧн медодзза ӧктӧт, кӧдо лэдзисӧ перем коми поэттэз.

== Ӧшмӧссэз ==
Ракин А.Н. Краткий коми-русский, русско-коми ботанический словарь. Сыктывкар, 1989.

[[Категория:Быдмассэз]]

[[ca:Trollius]]
[[da:Engblomme]]
[[de:Trollblumen]]
[[en:Trollius]]
[[eo:Trolio]]
[[es:Trollius]]
[[et:Kullerkupp (perekond)]]
[[hsb:Kubołnička]]
[[it:Trollius]]
[[lt:Burbulis]]
[[mn:Жамъянмядаг]]
[[pl:Pełnik]]
[[pt:Trollius]]
[[ru:Купальница]]
[[sv:Smörbollssläktet]]
[[udm:Италмас (сяська)]]
[[zh:金蓮花屬]]
