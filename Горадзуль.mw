[[File:Trollius-o55.jpg|thumb|250px|Горадзуль]]
'''Горадзуль''' (лат.: ''Trollius'', рочöн: ''купальница'') — унавося туруна быдмас [[Лютиккоддьöммез|лютиккоддьöммез]] увтырись. Медматын горадзуль дынö этiя увтырын лоö [[Лягушапаськöм|лягушапаськöм]], кöда вермö быдмыны и ваын.

Олö горадзульыс öддьöн паськыта [[Европа|Европа]]ын, [[Азия|Азия]]ын да [[Ойвыв Америка|Ойвыв Америка]]ын.

Рытвыв Европаын сiя быдмö унажыксö керöссэзын. Асыввыв Европаын бöра видззез вылын, ю оллезын, вöр кушиннэзын. Азияын этiйо турунсö позьö пантавны невна не быдлаись. Дзир континент лунвыв дорланьöттяс сiя абу. Ойвыв Америкаын [[Атлантика океан|Атлантика]] вадöрсянь да [[Лöнь океан|Лöнь океан]]öдззас зораммöны горадзульыслöн кык тыд. 

Коми диалекттэзын горадзульыслöн эм и уна мöдiк ним:
* '''булан чачей'''
* '''гаддя купальнича'''
* '''горадзоль'''
* '''колля чача'''
* '''кольк турун'''
* '''купальнича'''
* '''мича турун'''
* '''молля купальнича'''
* '''юра купальнича'''

Зыряна ладорись комиэз ''горадзуль''нас унажыксö шуöны [[Сильканок|сильканок]] турун.

Миян горадзульсö öддьöн радейтöны. Этiя дзоридзыс йылiсь гижöмась уна кывбур. "[[Горадзуль (öктöт)|Горадзульнас]]" шусьö 1923 годся коми небöг – кывбуррезöн медодзза öктöт, кöдо лэдзисö перем коми поэттэз.

== Öшмöссэз ==
Ракин А.Н. Краткий коми-русский, русско-коми ботанический словарь. Сыктывкар, 1989.


[[Category:Быдмассез]]

[[ca:Trollius]]
[[da:Engblomme]]
[[de:Trollblumen]]
[[en:Trollius]]
[[eo:Trolio]]
[[es:Trollius]]
[[et:Kullerkupp (perekond)]]
[[hsb:Kubołnička]]
[[it:Trollius]]
[[lt:Burbulis]]
[[pl:Pełnik]]
[[pt:Trollius]]
[[ru:Купальница]]
[[sv:Smörbollssläktet]]
[[zh:金蓮花屬]]
