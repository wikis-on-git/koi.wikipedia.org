'''Кыв лад''' — отир кывлöн тэчас. Кыв ладсö туялö [[Грамматика|грамматика]]. Кыв лад видзö ас пытшкын шуаннэсö (торья кыввесö) аркмöтан формаэз, шуаннэзлiсь вежласян формаэз, да шуаннэсö йитан структураэз. Одзза юкöтыс шусьö [[Кываркмöм|кываркмöм]] (дериватология), мöдыс – [[Морфология|морфология]], куимöтыс – [[Синтаксис|синтаксис]].
 
Форма да йитчан туйез сьöртi öткодь шуаннэс кыв ладын чукöртчöны сёрни торрезö. Коми кылын быдсöн дас сёрни тор. Вита асвынаöсь: [[Эманим|эманим]], [[Тöдчанним|тöдчанним]], [[Лыдним|лыдним]], [[Тöдчанкыв|тöдчанкыв]], [[Кадакыв|кадакыв]], мукöдыс – отсасянаöсь: [[Нимвежлас|нимвежлас]], [[Торок|торок]], [[Йитöс|йитöс]], [[Ыкöстан|ыкöстан]], [[Серкыв|серкыв]].

Шуаннэз (торья кыввез) йитчöны [[Кывтэчас|кывтэчассэзö]] да [[Сёрникузя|сёрникузяэзö]].

[[Category:Wp/koi]]
[[Category:Кывтöдöм]]

[[ru:Грамматический строй]]
