{{Кар-грезд
|Рӧм                     = Рочму
|Коми ним                = Пеклаыб
|Ас ним                  =   
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кӧсладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|54|40|N|54|26|20|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 26
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34298
|Почта инпас             = 619451
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Пекла́ыб''' — [[Перем ладор]]ись [[Перем ладорись Коми кытш|Коми кытш]]ын, [[Кӧсладор район]]ісь [[Чадзӧв посадму]]ын грезд (деревня).  
  
==Ним йылісь==
[[Файл:Пеклаыблань иньдöтан.JPG|right|250 px|thumb|Пеклаыблань кежöтан]]
[[Файл:Пеклаыблань туй.JPG|right|250 px|thumb|Пеклаыблань сибöтчикö]]
[[Файл:Пеклаыб. Рытвыв пом.JPG|right|250 px|thumb|Рытвыв пом]]
[[Файл:Пеклаыб пруд.JPG|right|250 px|thumb|Пруд]]
[[Файл:Пеклаыб шöр.JPG|right|250 px|thumb|Грезд шöрöт туй]]
[[Файл:Пеклаыб. Лисьвень.JPG|right|250 px|thumb|Лисьвень]]
[[Файл:Пеклаыб. Ойвыв-асыввыв.JPG|right|250 px|thumb|Прудсай]]
[[Файл:Пеклаыб. Лунвыв-асыввыл.JPG|right|250 px|thumb|Катя керку]]
[[Файл:Пеклаыб. Лунвыв-рытвыв.JPG|right|250 px|thumb|Марья керку]]
[[Файл:Пеклаыб. Вежайка шор.JPG|right|250 px|thumb|Вежайка шор]]
[[Файл:Пеклаыб. Мöсвидзан.JPG|right|250 px|thumb|Мöсвидзан]]
[[Файл:Пеклаыб Карчойлань туй.JPG|right|250 px|thumb|Карчойлань туй]]

Пеклаыб грездлöн нимыс кокнита вежöртана '''Пекла''' + '''ыб''', м. ш. '''Пеклалöн ыб'''. 

Кöр отирыс чожа баитöны, этія нимсис '''ы'''-ыс öшö нето пöртчö '''а'''-ö; сідз '''Пекла́ыбсянь''' туйö шуöны '''Пекла́бсянь''' нето '''Пекла́абсянь'''.

==География==
Пеклаыб сулалö [[Вижайка (ю)|Вижайка]] ю дорын, [[Чадзӧв (Кӧсладор район)|Чадзöв]]сянь ойвыв-рытвылö 5,8 км ылынаын, [[Юксьӧв (Кӧчладор район)|Юксьöв]]сянь ойвыв-асыввылö кыкьямыс километра ылынаын.

Грездыс поздісьöма Кöсладор да Кöчладор коласісь визир бердын.

Пеклаыбкöт ордча грезддэс: [[Пармайыл (Кӧчладор район)|Пармайыл]] лунвыв-рытвылö куим километра ылынаын, [[Карчой (Кӧсладор район)|Карчой]] ойвыв-асыввылö кык километра ылынаын, [[Поддячӧв (Кӧсладор район)|Поддячöв]] — лунвыв-асыввылö 4,5 км ылынаын.

Вежайка ю котöртö Пеклаыб шöрöтяс асыввывсянь рытвылö. Медшöр туйыс мунö Пеклаыб пырйöт меридиан пöлöн да поперегалö юсö. Асыввылас поссянь аркмöма пруд, кöдö 2011' гожумнас мöдöны бурмöтны.

Пос сайын, грезд самой шöрын сулалö [[лисвень]] — талун паса объект оліссез понда, сы сьöрті тöдöны погоддя.

Ойвылас грездсяняс ландшафтыс шусьö '''Па́льникмыс''', лунвылас '''Яйва́йыл'''. Асыввылас куйлöны ыббез (турунсялöмöсь ни), кытöн сулалö енöвтöм ферма. Рытвылас '''Пекла́ыббез''', а ойвыв-рытвылас — '''Ту́пöсямыс'''.

==Янсалöм==
 

==Туйез==
Öні Пеклаыбын лыддьöны куим туй <ref>[http://www.ifns.su/59/030/000041.html Вот öктіссез сайтісь]</ref>:

{| class="wikitable" style="margin: 1em auto 1em auto"
|-
!Коми ним	
!Роч ним
|-
|Виж туй	
|ул. Зеленая  	
|-
|Мир туй	
|ул. Мира  
|-
|Пруд туй	
|ул. Прудная  
|}

==История==
Талуння Пеклаыбсö овмöтöмась отир Поддячöвись 1880' воэзö, кöр татöн лыддьöмась кык гортвидзан. Отирыс кöдзлöмась сю, видзöмась пода. 1909' во кежö сю пондіс артмыны етшажык. Мужиккезлö ковсис пöрöтны вöр, вöравны да чериавны, шочыника кыскалöмась вовлісь йöзсö доддезöн. Грездын уджалöма куим мельнича (мутей). Гортвидзаннэз сэк вöлöмась даса, оліссез 75-а. Пруд дорас сулалöма часовня.

1924' воöдз пеклаыбчи олöмась [[Чердын уезд]]ісь [[Юксьӧв волось]]ын, сыбöрын лоисö Коми кытшись Кöсладор районын, [[Чадзӧв сельсовет]]ас (веськыт туй кузя сэтчö коліс мунны вит километра, öння туй кузя кыкьямыс километра).

1926' вося гижöтöм дырни татöн олöмась 132 морт, кöдна видзöмась 21 картавыл.

1929' ародзын Пеклаыбас лöсьöтöмась «[[Краснӧй звезда (колхоз Пеклаыбын)|Краснӧй звезда]]» колхоз (23 гортвидзан, 131 няньсёйись). 

1936' годö Пеклаыбын лыддьöмась 145 морт (30 картавыл), грездас вöлі 1 ступеня школа, колхозісь дорсянін, пöжаланін, МТФ, СТФ, КрТФ.

Ыджыт война коста грездын вöлі ыджыт бишог. Сотчисö быдöс керкуэз. Бур кöть урожайыс артмöма.

«Краснöй звездаас» пеклаыбчи уджалöмась öтлаын карчойчикöт 1959' воöдз, кöр колхозсö гырисьмöтасö — содтасö Чадзöвись да Поддячöвись кöзяйствоэз, а шöринсö вуджöтасö Чадзöвö. Этія гырись «Краснöй звездасö» 1960' годö ни нимтöмась «[[Путь Иллича (колхоз Чадзӧвын)|Путь Иллича]]», а 1970' годö керисö сыись «[[Чадзӧвскöй (совхоз)|Чадзöвскöй]]» совхоз.

1959' вося гижöтöм сьöрті Пеклаыбас олöмась 100 морт, кöдна видзöмась 27 кöзайство. Строеннёэз вöлöмась 25-а, уджалöма пондöтчан школа. Колкозниккез лöсьöтöмась мöсвидзан, балявидзан, порсьвидзан, курöгвидзан.

1970' во пондöтчикö грездын лыддьöмась 128 мортöс. Мöдігод татöн адззöмась 26 кöзяйство, пельшöрпункт, челядьсад, пондöтчан школа, МТФ.

1990 воэзö деревня мöдпырся сотчис. Ыджыт лёкби сотöма невна не быдöс керкуэз.

2005' годсянь, кöр виль роч туйдöт сьöрті сельсоветтэсö вежисö, Пеклаыб грезд пондіс лыддисьны [[Чадзӧв посадму]]ын.

2007' во пондöтчикö Пеклаыбын вöлі 15 гортвидзан да 30 олісь. Уджаліс асторья вöрпилитан, но соцкультбыт öшис нач. Медбöрья вöлі ФАП, кöдö пöдналöмась 2007' годö.

==Веськöтлан==
Ӧні Пеклаыбыс пырӧ [[Кӧсладор район]]ісь [[Чадзӧв посадму]]ӧ, отирыс бöрйöны депутаттэзöс районісь Земство öксянö да посадмуись депутаттэз советö. Сетöны кипаснысö район да посадму юраліссез понда.

==Отир==
Пеклаыбын олöны '''пеклаыбчи''' /шусьö '''пекла́бчи'''/. Мужик мортыс '''пеклаыбеч''' /'''пекла́беч'''/, инька мортыс '''пеклаыбка''' /'''пекла́бка'''/. {{comment|Тöдчаннимыс|Прилагательнöйыс}} '''пекла́ыбись''' нето '''пеклаыбскöй''' /'''пекла́бскöй'''/.

Отирыс [[Коми отир|коми]]öсь, баитöны [[Коми кыв|коми]]öн.

Гумагаэз сьöрті 2009' во пондöтчикö Пеклаыбын олöмась 26 морт, кöдна видзöмась 14 горт. Былись олöны етшажык, 12 морт. 

Унажык отирыс гишшöны [[Батуев]]. Эм сідзжö [[Вилесов]], [[Пустоев]].

Пеклаыбын оліссезöс нимкодялöны '''кара́ссез'''.

==Кöзяйство да быт==
Олöны Пеклаыбас унажыксö пенсионеррез. Отир быдтö карч, вöдитö пода.

Эм асторья вöрпилитан. 

Öтік кöзяйствоын видзöны [[мош]]шез, вузалöны [[ма]].

Магазин не мый грездын абу.

Кулöм отирсö пеклаыбчи дзебöны Чадзöвö.

==Культура==
Культура керку да мöдік берся Чадзöвын.

Грездын вежалун вöлі [[Петырлун]] — вöв празьник. Отирыс пыралöмась сы коста ваö.

==Казьмöтаннэз да сингажöтаннэз==
*'''Вежа лисьвень'''
*'''Коммерсант керку'''

==Лыддьöтан==
*Коми-Пермяцкий автономный округ на рубеже веков. Кудымкар, 2000. ISBN 5-87901-051-1
*Коми-Пермяцкий национальный округ. Москва-Ленинград, 1948.
*[[Мартынов Михаил Егорович|''Мартынов М. Е.'']] Селения Косинского района. Справочно-статистический материал. Кудымкар, 2009. ISBN 978-5-87901-127-2
*Шаги времени. К 80-летию образования Косинского района / редактор-составитель [[Кучева Октябрина Павловна|О. П. Кучева]]. Пермь, 2004. ISBN 5-93683-030-X.

==Ыстісяннэз==
<references/>


{{Чадзӧв посадмуись оланіннэз}}

[[Категория:Кӧсладор район]]
