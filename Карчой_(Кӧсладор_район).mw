{{Кар-грезд
|Рӧм                     = Рочму
|Коми ним                = Карчой
|Ас ним                  = Карчёй 
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кӧсладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|55|18|N|54|29|00|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 11
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34298
|Почта инпас             = 619451
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Карчо́й''' — [[Перем ладор]]ись [[Перем ладорись Коми кытш|Коми кытш]]ын, [[Кӧсладор район]]ісь [[Чадзӧв посадму]]ын грезд (деревня).  
  
==Ним йылісь==
[[Файл:Карчой. Кывтыт пруд.JPG|right|250 px|thumb|Кывтыт пруд]]
[[Файл:Карчой помын керку.JPG|right|250 px|thumb|Карчой помын керку]]
[[Файл:Карчой. Шульга туй.JPG|right|250 px|thumb|Талапöв туй]]
[[Файл:Карчойын_1.JPG|right|250 px|thumb|Карчойын]]
[[Файл:Карчой. Мöдлапöв туй.JPG|right|250 px|thumb|Мöдлапöв туй]]
[[Файл:Карчой. Катыт пруд.JPG|right|250 px|thumb|Катыт пруд]]
[[Файл:Карчой. 100-вося керкуок.JPG|right|250 px|thumb|100-вося керкуок]]

Карчой грездлöн ним тэчöма кык торись: '''кар''' да '''чой'''. Карнас одзжык шуöмась йöрйöм оланін нето шойна. Чой — керöс, мыс. Сідзкö, Карчой позьö вежöртны кыдз ''йöрйöм оланінын мыс''.

==География==
Карчой сулалö [[Карчойшор (ю)|Карчойшор]] пöлöн, [[Чадзӧв (Кӧсладор район)|Чадзöв]]сянь ойвыв-рытвылö 4,5 км ылынаын да [[Пеклаыб_(Кӧсладор_район)|Пеклаыб]]сянь ойвыв-асыввылö кык километра ылынаын.

Грездын эм кык пруд, Карчой кыкнан помын. Гожумнас местаыс öддьöн гажа.

==Янсалöм==
Карчойын позьö торйöтны веськыт вадöр да шульга вадöр.

==Туйез==
Öні Карчойын лыддьöны токö öтік туй <ref>[http://www.ifns.su/59/030/000020.html Вот öктіссез сайтісь]</ref>:

{| class="wikitable" style="margin: 1em auto 1em auto"
|-
!Коми ним	
!Роч ним
|-
|Карчой туй	
|ул. Карчейная  	
|}

Былись туйес кыка, шорсяняс кыкнан ладöрын.

==История==
Комиэз лöсьöтöмась Карчояс öнняся оланін 1870' воэзö, кöр татчö локтöмась йöз [[Поддячӧв (Кӧсладор район)|Поддячöв]]сянь. 

1909' годö татöн олöмась 71 морт, видзöмась 10 картавыл. Отирыс кöдзöмась сю, пöрöтöмась вöр, вöралöмась да чериалöмась.

1924' воöдз карчойчи олöмась [[Чердын уезд]]ісь [[Юксьӧв волось]]ын, сэсся Кöсладор районісь [[Чадзӧв сельсовет]]ын. 

1926' вося гижöтöм коста татöн лыддьöмась 80 мортöс, кöдна видзöмась 13 картавыл. 

Коллективизируйтчикö карчойчи öтлаын пеклаыбчикöт лöсьöтöмась «[[Краснöй звезда (колхоз Пеклаыбын)|Краснöй звезда]]» колхоз. 

1936' годö Карчояс олöмась 102 морт, вöлі 18 картавыл.

«Краснöй звездаас» пеклаыбчи уджалöмась öтлаын карчойчикöт 1959' воöдз, кöр колхозсö гырисьмöтасö — содтасö Чадзöвись да Поддячöвись кöзяйствоэз, а шöринсö вуджöтасö Чадзöвö. 

Сія жö годö вöлі гижöтöм. Сы коста Карчойсис адззöмась 21 строеннё, 22 гортвидзан, 108 олісьöс.

Гырись «Краснöй звездасö» 1960' годö ни нимтöмась «[[Путь Иллича (колхоз Чадзӧвын)|Путь Иллича]]», а 1970' годö керисö сыись «[[Чадзӧвскöй (совхоз)|Чадзöвскöй]]» совхоз.

1971' годö Карчойын вöлі 22 кöзяйство. Мыйкö дыра нельки уджалöма ясьли. Отир касьтылöны да, вöлöма пö клуб, магазин. Челядьыс ветлöмась велöтчыны Пеклаыбö, гырисьжыккез — Чадзöвö.

Отир кöдзлöмась сю, видзöмась пода.

Но сэсся оланыс разьсис. Йöзыс пондісö мунны овны мöділаэзö. 2007' во пондöтчикö Карчояс олöмась токö 12 морт, кöдна видзöмась кыкъямыс кöзяйство.

2011' гожум кежö Карчояс кольччöма овны дзир öтік семья, да куим öтка айка морт.

==Веськöтлан==
Ӧні Карчойыс пырӧ [[Кӧсладор район]]ісь [[Чадзӧв посадму]]ӧ, отирыс бöрйöны депутаттэзöс районісь Земство öксянö да посадмуись депутаттэз советö. Сетöны кипаснысö район да посадму юраліссез понда.

==Отир==
Олöны Карчояс '''карчо́йчи'''. Мужик морт — '''карчо́еч''', инька морт — '''карчо́йка'''. {{comment|Тöдчанним|прилагательнöй}}ыс '''карчо́йись''' нето '''карчо́йскöй'''.

Гумагаэз сьöрті 2009' во пондöтчикö Карчойын олöмась 11 морт, кöдна видзöмась сизим горт. 

Карчойись фамиллёэз: [[Батуев]], [[Мартынов]], [[Пустоев]].

Отирыс [[Коми отир|коми]]öсь, баитöны [[Коми кыв|коми]]öн. Токö öтік мортыс (Чудинов) рочовöй, локтöма Нöвöсёлісь.

==Кöзяйство да быт==
Отир уджалöны асланыс карчйöррезын. Мукöдыс вовлöны горт деревняаныс токö гожйыны, а уджалöны мöділаын. 

Грезд гöгöр лёка пöрöтöны вöр локтісь йöз.

Отир норасьö кислотнöй зэррез вылö, кöднö вайöтö татчö тöв [[Кыдззакар]]сянь.

Карчойын сулалöны таксофоннэз, эм мобильнöй йитöт ([[UTEL]]).

Туйез грездас да сы гöгöр — куш му нето турун. Но отирлöн эмöсь ас машинаэз да техника.
 
==Культура==

Грездын порйöтлöмась вежалун [[Девята Пятница]], сэк кежö татчö вовлöмась гöссез ордча деревняэзісь.

==Казьмöтаннэз да сингажöтаннэз==
 
==Лыддьöтан==
*Коми-Пермяцкий автономный округ на рубеже веков. Кудымкар, 2000. ISBN 5-87901-051-1
*Коми-Пермяцкий национальный округ. Москва-Ленинград, 1948.
*[[Мартынов Михаил Егорович|''Мартынов М. Е.'']] Селения Косинского района. Справочно-статистический материал. Кудымкар, 2009. ISBN 978-5-87901-127-2
*Шаги времени. К 80-летию образования Косинского района / редактор-составитель [[Кучева Октябрина Павловна|О. П. Кучева]]. Пермь, 2004. ISBN 5-93683-030-X.

==Ыстісяннэз==
<references/>


{{Чадзӧв посадмуись оланіннэз}}

[[Категория:Кӧсладор район]]
