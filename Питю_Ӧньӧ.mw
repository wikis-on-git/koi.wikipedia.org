{{Чужӧм}}
[[Файл:Зубов Андрей Никифорович1.JPG|250 px|right|thumb|Питю Öньö]]
 
'''Питю Ӧньӧ''' ('''Зубов Андрей Никифорович''', 1899–1937) — [[Коми отир|коми]] гижись, велӧтісь, поэт. Гижис [[Перем коми кыв|перем коми]]ӧн. [[Перем коми лыддьӧтан|Перем коми литература]]лӧ под пуктіссезісь ӧтік.

== Олантуй ==
Питю Ӧньӧ шогмис нояб 25 лунӧ 1899 воӧ [[Кудымкар район]]ісь [[Иньвайыв (посад)|Иньвайыл посад]]ын. Велӧтчис горт школаын, сэсся [[Юрла (посад)|Юрла]]ын пондӧтчан велӧтчанінын.

1919–22 воэзӧ уджаліс телеграфистӧн, кысъяліс армияын. Велӧтчис [[Сыктывкар]]са Коми институтын.

1926 воын помаліс [[Перем]]ись университет, велӧтчӧм сьӧрті – биолог. Уджаліс [[Кудымкар]]ись педтехникумын ӧтӧртӧдӧм сьӧрті велӧтісьӧн, сыбӧрын — [[Коми окрисполком]] бердісь туялан бюроас. 1934 воӧ помаліс Перемын НИИ-лісь аспирантура да [[Мӧсква]]ын Мичурин нима институтісь курссэз. Вӧлі [[СССР]]-ын гижиссез йитчӧмсь членӧн. 

Сентяб 8 лунӧ 1937 годӧ сійӧ пуксьӧтісӧ, шуисӧ отирлӧ умӧль керисьӧн да вийисӧ. 1956 воын нимсӧ сӧстӧмтісӧ.

== Творчество ==
[[Файл:Питю Оньо 1929.jpg|250 px|right|thumb|Питю Öньöлöн кывбурреза небöг]]

Питю Ӧньӧ – Перем коми литература аркмӧтісь. Медбура сійӧ тӧдӧны кыдз лирикӧс да [[Коми фольклор|фолькор]] ӧктісьӧс. Первуись гижис да лэдзис кывбурресӧ 1922 годӧ, кывбуррезӧн небӧг ас дырни петіс 1929 воын. Пьеса «Пемыт ой пыр» вӧлі сувтӧтӧм [[Перем ладорись Коми кытш|Коми кытш]]ись драма театрын.

Уна гижис велӧтчан небӧггез, уна вуджӧтіс [[Роч кыв|роч]] да [[коми (зыряна) кыв|коми (зыряна)]] кыв вылісь.

== Небӧггес ==
* [[Ӧнджа (небӧг)|'''Ӧнджа''']] (1929)
* '''Сказкиэз''' (1935)
* '''Кывбуррез''' (1963)
* '''Ӧктӧм произведеннёэз''' (1989).

== Ӧшмӧссэз ==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* ''Пахорукова В.В.'' Иньва йылісь сьыланкыв. Коми-пермяцкӧй литература 20–80 годдэзӧ. Кудымкар, 1989

[[Категория:Коми гижиссез]]
