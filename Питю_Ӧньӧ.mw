'''Питю Öньö''' ('''Зубов Андрей Никифорович''', 1899–1937) — [[Коми отир|коми]] гижись, велöтiсь, поэт. Гижис [[Перем коми кыв|перем коми]]öн. [[Перем коми лыддьöтан|Перем коми литература]]лö под пуктiссезiсь öтiк.

== Олантуй ==
Питю Öньö шогмис нояб 25 лунö 1899 годö [[Кудымкар район]]iсь [[Иньвайыв (посад)|Иньвайыв посад]]ын. Велöтчис горт шкоаын, сэсся [[Юрла (посад)|Юрла]]ын пондöтчан училищёас.

1919–22 воэзö уджалiс телеграфистöн, кысъялiс армияын. Велöтчис [[Сыктывкар]]ись Коми институтын.

1926 воын помалiс [[Перем]]ись университет, велöтчöм сьöртi – биолог. Уджалiс [[Кудымкар]]ись педтехникумын öтöртöдöм сьöртi велöтiсьöн, сыбöрын — [[Коми окрисполком]] бердiсь туялан бюроас. 1934 годö помалiс Перемын НИИ-лiсь аспирантура да [[Мöсква]]ын Мичурин нима институтiсь курссэз. Вöлi [[СССР]]-ын гижиссез йитчöмсь членöн. 

Сентяб 8 лунö 1937 годö сiйö пуксьöтiсö, шуисö отирлö умöль керисьöн да вийисö. 1956 воын нимсö сöстöмтiсö.

== Творчество ==

Питю Öньö – Перем коми литература аркмöтiсь. Медбура сiйö тöдöны кыдз лирикöс да [[Коми фольклор|фолькор]] öктiсьöс. Первуись гижис да лэдзис кывбурресö 1922 годö, кывбуррезöн небöг ас дырни петiс 1929 воын. Пьеса «Пемыт ой пыр» вöлi сувтöтöм [[Перем ладорись Коми кытш|Коми кытш]]ись драма театрын.

Уна гижис велöтчан небöггез, уна вуджöтiс [[Роч кыв|роч]] да [[Зыряналöн коми кыв|коми (зыряна)]] кыв вылiсь.

== Небöггес ==
* [[Öнджа (небöг)|'''Öнджа''']] (1933)
* '''Сказкиэз''' (1935)
* '''Кывбуррез''' (1963)
* '''Öктöм произведеннёэз''' (1989).

== Öшмöссэз ==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* ''Пахорукова В.В.'' Иньва йылiсь сьыланкыв. Коми-пермяцкöй литература 20–80 годдэзö. Кудымкар, 1989

[[Категория:Коми гижиссез]]
