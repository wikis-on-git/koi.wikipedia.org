[[Файл:Location of Afanasievo Region (Kirov Oblast).svg|right|250 px|thumb||Зюзьдін район Киров лапӧлын]]
'''Зюзьдін район''' ({{кыв+ru|Афанасьевскӧй район}}) — [[Киров лапӧв|Киров лапӧлі]]сь веськӧтлан юкӧт, муниципал район. 

Зюзьдін му – [[Коми отир]]лӧн важся горттэзісь ӧтік.

Шӧриныс – [[Афанасьева (Зюзьдін район)|Афанасьева]] карокын. Афанасьевасянь [[Киров (кар)|Киров]]ӧдз {{км|251}} ылына.

Районыс аркмӧтӧм 1929 годӧ. Веськӧтліссез лыддьӧны аркман каднас 1963 во, кӧр районыс босьтіс роч ним Афанасьевскӧй.

== Ним ==
Районыслӧ коми ним пуктӧма '''Зюзьдін''' (рочӧнжык '''Зюздина''') посад сьӧрті, кӧдӧ ӧні шуӧны '''Афанасьева'''. Посадыс сулалӧ '''Сюзьва''' ю уссёын ('''дінын'''), да сысянь перво шусьӧма '''Сюзьдін''' ‘Сюзь уссё’. Сэсся пондӧтчан шыыс гораммӧма, а сэсся роччез и '''д'''-сӧ небзьӧтӧмась да '''-а''' помас содтӧмась, лоас '''Зюздина'''. Коминас мийӧ гижам '''Зюзьдін'''.

== География ==
Зюзьдін районыс {{км²|5.2|сюрс}} ыжда. Куйлӧ Киров лапӧв асыввылын. Межаасьӧ [[Камакатыт район]]кӧт ойвылын, [[Омутнинск район]]кӧт рытвылын, [[Удмурт республика]]кӧт лунвылын да [[Перем ладор]]ись [[Перем ладорись Коми кытш|Коми кытш]]кӧт да [[Сива район|Сива районыс]]кӧт асыввылын. 

Район асыввылын – [[Камайыв вылынін]], мувевдӧрыс татӧн мыссэза. Рытвылас бӧра – уланін, татӧн уна нюррез.
  
Медыджыт ю районас – [[Кама (ю)|Кама]], кӧдаӧ усьӧны районісь быдӧс мӧдік юэз. Веськыт ладорись Камаӧ усьӧны Леман (вожжес – Ёрдва, Ив), [[Кедра (Камаӧ усян ю)|Кедра]], [[Кӧлыч (Камаӧ усян ю)|Кӧлыч]] (вожжес – Сӧзим, Езжа), [[Чус (Камаӧ усян ю)|Чус]] (вожыс – Омен), [[Сюзьва (Камаӧ усян ю)|Сюзьва]], а шульга ладорись – Лопья, Ыджыт Пызан, Сьӧва, [[Лытка (Камаӧ усян ю)|Лытка]], [[Ченӧг (Камаӧ усян ю)|Ченӧг]], [[Томызь (Камаӧ усян ю)|Томызь]], Кая, [[Нёпыль (Камаӧ усян ю)|Нёпыль]], Вок, [[Пура (Камаӧ усян ю)|Пура]].

== История ==
XVІ век помын вӧлі аркмӧтӧм '''Зюзьдін волось''' (шӧрин – Зюзьдін погостын), кӧда вӧлі [[Кай уезд]]ын сизим веськӧтлан юкӧтісь ӧтік. 

1708 годӧ Зюзьдін волось пыртісӧ Ятка муӧ. 

Волосьын вӧлісӧ куим ыджытжык оланін. 
* Зюзьдін (Афанасьева) посад, кытӧн 1763 годӧ олісӧ {{морт|22|мужик}}. 
* [[Бисерова (Зюзьдін район)|Бисерова]] (Воскресенскӧй) посад, кӧда аркмис XVІІІ век одзза джынас, 1763 годӧ татӧн лыддисӧ {{морт|10|мужик}}ӧс. 
* [[Георгиевскӧй (Зюзьдін район)|Георгиевскӧй]] посад; сія сулалӧ Кама веськыт вадӧрын, аркмӧма 1703 воын, и 1763 годӧ татӧн вӧлісӧ {{морт|10|мужик}}. 

XІX векӧ Зюзьдін муэз лоисӧ [[Ятка губерня]]ись [[Глаз уезд]]ын. Ӧння район му вылын лӧсьӧтісӧ нёль волось: [[Афанасьева волось|Афанасьева]], [[Бисерова волось|Бисерова]], [[Гордина волось|Гордина]], [[Георгиевскӧй волось|Георгиевскӧй]].
 
1921 воын, Удмурт лапӧв аркмӧм бӧрын, Бисерова, Афанасьева да Гордина волоссез лоисӧ Ятка губерняись [[Омутнинск уезд]]ын. 

1929 годӧ июнь коста нійӧс ӧтлаӧтісӧ да вились аркмӧтӧм [[Улісь Новгорт ладор]]ись [[Ятка кытш]]ын керисӧ '''Зюзьдін район'''. 
 
1935 воын, Зюзьдін районсӧ янсӧтісӧ кыкӧ: Зюзьдін район да [[Бисерова район]], кӧднӧ 1955 бӧра ӧтлаӧтісӧ.
 
1963 годӧ Зюздін районлӧ сетісӧ роч ним – '''Афанасьевскӧй'''. 

1966 годӧ Зюзьдін (Афанасьева) посад лоис карокӧн.

== Отир ==
Олӧны Зюзьдін районас {{морт|15.4|сюрс}}, ны коласын коми отир – ӧтік сюрс мымда. Комиэз Зюзьдін ладорын ӧддьӧн рочсялӧны, эшӧ 1926 годӧ мияніссез татӧн вӧлісӧ {{морт|7.2|сюрс}} (быдсӧн олӧмась сэк Зюзьдін муас {{морт|37.7|сюрс}}).

Ӧні карокын олӧны {{морт|3|сюрс}}, мӧдіккез – грезддэзын да посаддэзын. Отирлӧн тшӧкыта – {{морт.км²|2.9}}.

== Веськӧтлан ==
Зюзьдін район вылын юралісьыс [[Казаков Леонид Кузьмич]]. Веськӧтланын медыджыт Сероев Александр Ананьевич.

== Янсалӧм ==
Зюзьдін район янсӧтӧма 7 веськӧтлан юкӧт вылӧ, татӧн ӧтік карму (Зюзьдін) да квать посадму.
* [[Бисерова посадму]] 
* [[Бор посадму]]
* [[Гордина посадму]]
* [[Афанасьева карму]]
* [[Ичетовкина посадму]]
* [[Лытка посдму]]
* [[Пашина посадму]]

Одзжык татӧн вӧлі 19 веськӧтлан юкӧт (поссовет да сельсоветтэз, сэсся посад кытшшез)

== Оланіннэз ==
Быдсӧн лыддьӧны Зюзьдін районас 202 оланін.

Медыджытӧсь ны коласісь:
* [[Афанасьево (Зюзьдін район)|Афанасьево]]
* [[Бисерова]]
* [[Ванина]]
* [[Георгиева]]
* [[Гордина]]
* [[Еэжа]]
* [[Жаркова]]
* [[Илюши]]
* [[Ичетовкина]]
* [[Кувакуш]]
* [[Лытка]]
* [[Московскӧй]]
* [[Пашино]]
* [[Пура]]
* [[Ромаши]]
* [[Савинцы]]
* [[Слобода]]
* [[Фроловскӧй]]

== Ӧшмӧссэз ==
* [http://www.municipal.ako.kirov.ru/afanasevsky/ Зюзьдін районісь веськӧтланлӧн сайт]
* [http://www.ako.kirov.ru/region/regionmap.php?rajon=2 Киров лапӧлісь веськӧтланлӧн сайт]
{{Коми муэз}}

[[Категория:Киров лапӧлісь районнэз]]
[[Категория:Коми муэз]]

[[en:Afanasyevsky District]]
[[fi:Afanasjevon piiri]]
[[it:Afanas'evskij rajon]]
[[ru:Афанасьевский район]]
