[[File:Location of Afanasievo Region (Kirov Oblast).svg|right|250 px|thumb||Зюзьдiн район Киров лапöлын]]
'''Зюзьдiн район''' (рочöнжык '''Афанасьевскöй район''') — [[Киров лапöв|Киров лапöл]]iсь веськöтлан юкöт, муниципал район. 

Зюзьдiн му – [[Коми отир|Коми отир]]лöн важся горттэзiсь öтiк.

Шöриныс – [[Афанасьева Зюзьдiн район)|Афанасьева]] (Зюзьдiн) карокын. Афанасьевасянь [[Киров (кар)|Киров]]öдз 251 км ылына.

Районыс аркмöтöм 1929 годö. Веськöтлiссез лыддьöны аркман каднас 1963 во, кöр районыс босьтiс роч ним Афанасьевскöй.

== Ним ==
Районыслö коми ним пуктöма '''Зюзьдiн''' (рочöнжык '''Зюздина''') посад сьöртi, кöдö öнi шуöны '''Афанасьева'''. Посадыс сулалö '''Сюзьва''' ю уссёын ('''дiнын'''), да сысянь перво шусьöма '''Сюзьдiн''' ‘Сюзь уссё’. Сэсся пондöтчан шыыс гораммöма, а сэсся роччез и '''д'''-сö небзьöтöмась да '''-а''' помас содтöмась, лоас '''Зюздина'''. Коминас мийö гижам '''Зюзьдiн'''.

== География ==
Зюзьдiн районыс 5,2 сюрс км² ыжда. Куйлö Киров лапöв асыввылын. Межаасьö [[Камакатыт район|Камакатыт район]]кöт ойвылын, [[Омутнинск район|Омутнинск район]]кöт рытвылын, [[Удмурт республика|Удмурт республика]]кöт лунвылын да [[Перем ладор|Перем ладор]]ись [[Перем ладорись Коми кытш|Коми кытш]]кöт да  [[Сива район|Сива районыс]]кöт асыввылын.  

Район асыввылын – [[Камайыв вылынiн|Камайыв вылынiн]], мувевдöрыс татöн мыссэза. Рытвылас бöра – уланiн, татöн уна нюррез.
  
Медыджыт ю районас – [[Кама (ю)|Кама]], кöдаö усьöны районiсь быдöс мöдiк юэз. Веськыт ладорись Камаö усьöны Леман (вожжес – Ёрдва, Ив), [[Кедра (Камаö усян ю)|Кедра]], [[Кöлыч (Камаö усян ю)|Кöлыч]] (вожжес – Сöзим, Езжа), [[Чус (Камаö усян ю)|Чус]] (вожыс – Омен), [[Сюзьва (Камаö усян ю)|Сюзьва]], а шульга ладорись – Лопья, Ыджыт Пызан, Сьöва, [[Лытка (Камаö усян ю)|Лытка]], [[Ченöг (Камаö усян ю)|Ченöг]], [[Томызь (Камаö усян ю)|Томызь]], Кая, [[Нёпыль (Камаö усян ю)|Нёпыль]], Вок, [[Пура (Камаö усян ю)|Пура]].

== История ==
XVI век помын вöлi аркмöтöм '''Зюзьдiн волось''' (шöрин – Зюзьдiн погостын), кöда вöлi [[Кай уезд|Кай уезд]]ын сизим веськöтлан юкöтiсь öтiк. 

1708 годö Зюзьдiн волось пыртiсö Ятка муö. 

Волосьын вöлiсö куим ыджытжык оланiн. 
* Зюзьдiн (Афанасьева) посад, кытöн  1763 годö олiсö 22 мужик морт. 
* [[Бисерова (Зюзьдiн район)|Бисерова]] (Воскресенскöй) посад, кöда аркмис XVIII век одзза джынас,  1763 годö татöн лыддисö 10 мужик мортöс. 
* [[Георгиевскöй (Зюзьдiн район)|Георгиевскöй]] посад; сiя сулалö Кама веськыт вадöрын, аркмöма 1703 воын, и 1763 годö татöн вöлiсö 10 мужик морт. 

XIX векö Зюзьдiн муэз лоисö [[Ятка губерня|Ятка губерня]]ись [[Глаз уезд|Глаз уезд]]ын. Öння район му вылын лöсьöтiсö нёль волось: [[Афанасьева волось|Афанасьева]], [[Бисерова волось|Бисерова]], [[Гордина волось|Гордина]], [[Георгиевскöй волось|Георгиевскöй]].
 
1921 воын, Удмурт лапöв аркмöм бöрын, Бисерова, Афанасьева да Гордина волоссез лоисö Ятка губерняись [[Омутнинск уезд|Омутнинск уезд]]ын. 

1929 годö июнь коста нiйöс öтлаöтiсö да вились аркмöтöм [[Улiсь Новгорт ладор|Улiсь Новгорт ладор]]ись [[Ятка кытш|Ятка кытш]]ын керисö '''Зюзьдiн район'''. 
 
1935 воын, Зюзьдiн районсö янсöтiсö кыкö: Зюзьдiн район да [[Бисерова район|Бисерова район]], кöднö 1955 бöра öтлаöтiсö.
 
1963 годö Зюздiн районлö сетiсö роч ним – '''Афанасьевскöй'''. 

1966 годö Зюзьдiн (Афанасьева) посад лоис карокöн.

== Отир ==
Олöны Зюзьдiн районас 15,4 сюрс морт, ны коласын коми отир – öтiк сюрс мымда. Комиэз Зюзьдiн ладорын öддьöн рочсялöны, эшö 1926 годö миянiссез татöн вöлiсö 7,2 сюрс морт (быдсöн олöмась сэк Зюзьдiн муас 37,7 сюрс морт).

Öнi карокын олöны 3 сюрс морт, мöдiккез – грезддэзын да посаддэзын. Отирлöн тшöкыта – 2, 9 морт/км²

== Веськöтлан ==
Зюзьдiн район вылын юралiсьыс [[Казаков Леонид Кузьмич|Казаков Леонид Кузьмич]]. Веськöтланын медыджыт Сероев Александр Ананьевич.

== Янсалöм ==
Зюзьдiн район янсöтöма 7 веськöтлан юкöт вылö, татöн öтiк карму (Зюзьдiн) да квать посадму.
* [[Бисерова посадму|Бисерова посадму]] 
* [[Бор посадму|Бор посадму]]
* [[Гордина посадму|Гордина посадму]]
* [[Афанасьева карму|Афанасьева карму]]
* [[Ичетовкина посадму|Ичетовкина посадму]]
* [[Лытка посдму|Лытка посдму]]
* [[Пашина посадму|Пашина посадму]]

Одзжык татöн вöлi 19 веськöтлан юкöт (поссовет да сельсоветтэз, сэсся посад кытшшез)

== Оланiннэз ==
Быдсöн лыддьöны Зюзьдiн районас 202 оланiн.

Медыджытöсь ны коласiсь:
* Афанасьево (Зюзьдiн)
* Бисерова
* Ванина
* Георгиева
* Гордина
* Еэжа
* Жаркова
* Илюши
* Ичетовкина
* Кувакуш
* Лытка
* Московскöй
* Пашино
* Пура
* Ромаши
* Савинцы
* Слобода
* Фроловскöй

== Öшмöссэз ==
* [http://www.municipal.ako.kirov.ru/afanasevsky/ Зюзьдiн районiсь веськöтланлöн сайт]
* [http://www.ako.kirov.ru/region/regionmap.php?rajon=2 Киров лапöлiсь веськöтланлöн сайт]

[[Category:Wp/koi]]
[[Category:Киров лапöлiсь районнэз]]
[[Category:Коми муэз]]

[[ru:Афанасьевский район]]
