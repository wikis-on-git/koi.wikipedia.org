[[Файл:Lagekarte Timanrücken.png|thumb|250 px|right|Тиман мусюр Европаын]]

'''Тиман мусюр''' (рочӧнжык '''Тиманскӧй кряж''') – [[Коми Республика]]ын да [[Яран кытш]]ын вылынін. 

Тиман мусюр куйлӧ [[Роч волькытін]] ойвыв-асыввылын. Сія нюжалӧ [[Баренц саридз]]ись [[Чоша вом]] дорсянь лунвыв-асыввылӧ [[Эжва (ю)|Эжва ю]] йыввезӧдз. Мусюрыс лоӧ {{км|900}} кузя да 60-{{км|80}} пасьта. 

Тиманыс янсӧтӧ [[Рочму ойвылісь улынін]]сӧ кыкӧ: сы кузя мунӧ ваюкан [[Вынва (ю)|Вынва]] бассейн да [[Печора (ю)|Печора]] бассейн коласын.

Тиман мусюр позьӧ торйӧтны куим юкӧт вылӧ:
* ''Ойвыв'' торсӧ янсӧтӧ [[Мозын (ю)|Мозынӧ]] усян [[Пижма (Мозынӧ усян ю)|Пижма ю]]. Этія торыс тэчӧм невылын из лёдззезісь: [[Косма Из]], [[Тима Из]] дмд., кӧдна вылынананыс сибӧтчӧны {{м|303}}етраӧдз. Татӧн куйлӧ [[тундра]] нето [[вӧратундра]].
* ''Шӧрӧт'' тор куйлӧ кык ю – Мозынӧ усян Пижма да Печораӧ усян [[Пижма (Печораӧ усян ю)|Пижма]] – коласын. Этія торыс быдӧс Тиман мусюрас медвылын: медджуджыт чут татӧн – [[Чӧдлас Из]] (471).
* ''Лунвыв'' торыс – плато коддьӧм. Этійӧ платоас юоккез кырӧтӧмась оллезнысӧ да шогмӧма кынымкӧ вылынін, кӧдна шусьӧны «пармаэз» (вылынаныс – 300-{{м|350}}етраӧдз). Тиманыслӧн лунвыв торыс куйлӧ [[тайга]] отын.

Медыджыт кар Тиман вылас – [[Уква (кар)|Уква]]. А мукӧдлаын отирыс сы вылын олӧ етша.

Тиман мусюрас тыр колана шедтассэз: титана минераллэз ([[Ярега]]), бокситтэз (Чӧдлас Из), [[Девон кад|девон]] кадся базальттэзын куйлан агаттэз, мусир шогманіннэз ([[Улыс Чудью (ю)|Улыс Чудью]] да Ярега [[Уква (ю)|Уква]] дорын, [[Лаявож (ю)|Лаявож]]), газ да конденсат ([[Войвож (ю)|Войвож]], [[Омра (ю)|Омра]]), битум, сотчан сланеччез, торф, строитчан иззэз.

[[Категория:Коми муись керӧссэз]]
[[Категория:Европаись мувевдӧр]]
