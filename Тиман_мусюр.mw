[[Файл:Lagekarte Timanrücken.png|thumb|250 px|right|Тиман мусюр Европаын]]

'''Тиман мусюр''' (рочöнжык '''Тиманскöй кряж''') – [[Коми Республика]]ын да [[Яран кытш]]ын вылынiн. 

Тиман мусюр куйлö [[Роч волькытiн]] ойвыв-асыввылын. Сiя нюжалö [[Баренц саридз]]ись [[Чоша вом]] дорсянь лунвыв-асыввылö [[Эжва (ю)|Эжва]] ю йыввезöдз. Мусюрыс лоö 900 км кузя да 60-80 км пасьта. 

Тиманыс янсöтö [[Рочму ойвылiсь улынiн]]сö кыкö: сы кузя мунö ваюкан [[Вынва (ю)|Вынва]] бассейн да [[Печора (ю)|Печора]] бассейн коласын.

Тиман мусюр позьö торйöтны куим юкöт вылö:
* ''Ойвыв'' торсö янсöтö [[Мозын (ю)|Мозын]]ö усян [[Пижма (Мозынö усян ю)|Пижма]] ю. Этiя торыс тэчöм невылын из лёдззезiсь: [[Косма Из]], [[Тима Из]] дмд., кöдна вылынананыс сибöтчöны 303 метраöдз. Татöн куйлö [[тундра]] нето [[вöратундра]].
* ''Шöрöт'' тор куйлö кык ю – Мозынö усян Пижма да Печораö усян [[Пижма (Печораö усян ю)|Пижма]] – коласын. Этiя торыс быдöс Тиман мусюрас медвылын: медджуджыт чут татöн – [[Чöдлас Из]] (471).
* ''Лунвыв'' торыс – плато коддьöм. Этiйö платоас юоккез кырöтöмась оллезнысö да шогмöма кынымкö вылынiн, кöдна шусьöны «пармаэз» (вылынаныс – 300-350 метраöдз). Тиманыслöн лунвыв торыс куйлö [[тайга]] отын.

Медыджыт кар Тиман вылас – [[Уква (кар)|Уква]]. А мукöдлаын отирыс сы вылын олö етша.

Тиман мусюрас тыр колана шедтассэз: титана минераллэз ([[Ярега]]), бокситтэз (Чöдлас Из), [[Девон кад|девон]] кадся базальттэзын куйлан агаттэз, мусир шогманiннэз ([[Улыс Чудью (ю)|Улыс Чудью]] да Ярега [[Уква (ю)|Уква]] дорын, [[Лаявож (ю)|Лаявож]]), газ да конденсат ([[Войвож (ю)|Войвож]], [[Омра (ю)|Омра]]), битум, сотчан сланеччез, торф, строитчан иззэз.

[[Категория:Коми муись керöссэз]]
[[Категория:Европаись мувевдöр]]

[[de:Timanrücken]]
[[en:Timan Ridge]]
[[es:Cordillera de Timán]]
[[eu:Timan mendilerroa]]
[[fi:Timanin selänne]]
[[fr:Chaîne de Timan]]
[[it:Monti Timani]]
[[lt:Timano kalvagūbris]]
[[nn:Timanhøgdene]]
[[no:Timanhøydene]]
[[pl:Grzbiet Timański]]
[[ro:Colinele Timan]]
[[ru:Тиманский кряж]]
[[sv:Timan]]
[[uk:Тіманський кряж]]
[[zh:季曼嶺]]
