[[Файл:Petsjora rivier near Narjan-Mar.jpg|thumb|250 px|right|Печора ю Нарьянамар дорын]]
'''Печора''' (яран моз: '''Санэро˝ яха''') — [[Коми Республика]]ын да [[Яран кытш]]ын ыджыт ю. 

Сiя лоö 1809 км кузя, а сылöн бассейныс 322 сюрс км² ыжда.	

== Туй ==
Печораыс пондöтчö [[Ойвыв Урал]] вылын, Коми Республика лунвыв-асыввыв пельöсын, и перво котöртö лунвыв-рытвылö. Йывсяняс [[Унья (ю)|Унья]] уссёöдз сiя керöсвывся ю кодь. [[Якша (Мылдiн район)|Якша]] дорын (кöр сыö усяс [[Волосница (ю)|Волосница]]), юыс кежö ойвывланьö да кывтö [[Печора улынiн]]öттяс [[Усвавом (Печора район)|Усвавом]]öдз. [[Усва (ю)|Усва]] уссё бöрас Печора кежö рытвылас, кык ыджыт кöджжезöн паськыт чукыль аркмöтiкö. Сылöн öрыс татöн вовлö кык километра пасьтаöдз, а оляс петöны ота видззез (ластаэз). [[Чилимдiн (посад)|Чилимдiн]] дынын, сыö [[Пижма (Печораö усян ю)|Пижма]] да [[Чилим (ю)|Чилим]] усьöм бöрын, Печора бöра кежö ойвывлань. Татöн сылöн паськыт уйтыс (поймаыс) кырöтöм уна вискöн (татiсь отир нiйö шуöны ''шаррезöн'') да тыкöлаэз.

Аслас уссёсянь 130 км ылынаын Печора вожьясьö – аркмöны асыввыв сос (''Ыджыт Печора'') да рытвыв сос (''Учöт Печора''). Кывтытын, [[Нарьянамар (кар)|Нарьянамар]] гöгöрын юыс аркмöтö 45 км пасьта дельта да сiдз и петö Печора вом пырйöт [[Печора саридз]]ö.

Саридзсяняс вöтлан визуввез вовлöны ю кузя лунвылас [[Ишым]] посадöдз.

== Гидрология ==
Тыртчö Печораыс быдмоза, унажыксö сылан лымöн. Ыджыт ва пондöтчö апрель помын – май пондöтчикö, максимум овлö май шöрсянь (шöрöт визывтöмын) июнь пондöтчытöдз (кывтытас). Гожумнас да тöвнас ваыс ямлö. Гожумся ямлöмсö июль шöрсяняс августöдз нешоча костiавлöны зэррез, кöдна увья ваыс бöра лэбö. Ваыслöн шöркодя видзöмыс уссёас 4100 м³/с. 

Кынмö Печораыс октяб помын, оссьöмыс пондöтчö катытсяняс да эта коста йыыс уналаöттяс поромитлö юсö.

== Вожжес ==
Печоралöн медыджыт вожжес:

Шульга ладорсянь:
* [[Унья (ю)|Унья]]
* [[Ойвыв Мылув (ю)|Ойвыв Мылва]]
* [[Льöмью (Печораö усян ю)|Льöмью]]
* [[Кожва (ю)|Кожва]]
* [[Лыжа (ю)|Лыжа]]
* [[Изьва (ю)|Изьва]]
* [[Пижма (Печораö усян ю)|Пижма]]
* [[Велью]]
* [[Чилим]]
* [[Сула (ю)|Сула]]

Веськыт ладорсянь:
* [[Ылыдз (ю)|Ылыдз]]
* [[Тшугöр (ю)|Тшугöр]]
* [[Усва (ю)|Усва]]
* [[Йöрша (ю)|Йöрша]]
* [[Лая (ю)|Лая]]
* [[Шапкина (ю)|Шапкина]]

== Экономика ==
Пырся уйöтöмыс позяна топ [[Мылдiн (карок)|Мылдiн]]öдз, тулыснас да арнас – [[Уньядiн (Мылдiн район)|Уньядiн]]öдз. Саридз судноэз вермöны кайлыны Нарьянамарöдз (110 км ылынаын уссёсяняс).

[[Категория:Коми Республикаись юэз]]
[[Категория:Печора бассейн]]

[[be:Рака Пячора]]
[[bg:Печора (река)]]
[[bn:পেচোরা নদী]]
[[cs:Pečora]]
[[cv:Печора (юханшыв)]]
[[cy:Afon Petsiora]]
[[de:Petschora (Fluss)]]
[[en:Pechora River]]
[[es:Río Pechora]]
[[et:Petšora jõgi]]
[[eu:Petxora]]
[[fi:Petšora]]
[[fr:Petchora (fleuve)]]
[[hr:Pečora (rijeka)]]
[[hu:Pecsora]]
[[it:Pečora (fiume)]]
[[ja:ペチョラ川]]
[[ko:페초라 강]]
[[kv:Печӧра (ю)]]
[[lt:Pečiora]]
[[mk:Печора]]
[[nl:Petsjora (rivier)]]
[[nn:Petsjora]]
[[no:Petsjora]]
[[pl:Peczora (rzeka)]]
[[pt:Rio Pechora]]
[[ro:Peciora (fluviu)]]
[[ru:Печора (река)]]
[[sk:Pečora]]
[[sr:Печора (ријека)]]
[[sv:Petjora]]
[[uk:Печора (річка)]]
[[vi:Sông Pechora]]
[[zh:伯朝拉河]]
