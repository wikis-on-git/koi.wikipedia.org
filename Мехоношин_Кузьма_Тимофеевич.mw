'''Мехоношин Кузьма Трофимович''' (1903-19??) – [[Перем ладорись Коми кытш|Коми кытш]] советтэзын функционер, [[Коми окрисполком|окрисполком]]ын юралісь.

==Олантуй==

Чужис 1903' октяб 18' лунö öння [[Кудымкар район]]ісь [[Вылісь Юсьва (Кудымкар район)|Вылісь Юсьва]] грездын. 1914' во помаліс нёлькласса училищё да муніс велöтчыны[[ Кудымкар]]ас, [[реальнöй училищё]]ö. Öткоста уджаліс сапöгвочисьлö отсалісьöн. 1919' тулыснас велöтчöмсö помаліс да лоис велöтісьöн Кудымкарын, а 1922' годö велöтіс 1' тшупöта школаын Вылісь Юсьваын. Секретараліс комсомол позын. 1923' восянь уджаліс [[Перем]]ын öтік заводас да [[Кыдзöл]]ын шахтаас. Висянöсь вöлі да, армияын абу кысъялöма. 

1924' августын, [[Камакатыт кытш]]ись СПШ помалöм бöрын сійö пуктöмась [[Юсьва (Кудымкар район)|Юсьва]]ись ШНК-öн веськöтлісьö, кытöн сія уджалöм 1927' сентябöдз. Сы коста мортыс курссэзын лэбтіс квалификациясö ШКМ-ын велöтісьöдз. 1928' ноябсянь 1929' сентябöдз веськöтлöма профшколаын [[Кува (Кудымкар район)|Кува]]ын. 1930' сентябсянь 1931' годöдз вöлі Кудымкарись СХГ-öн веськöтлісь. 1931' юль 19' лунсянь редакторалö «[[Парма (газета)|Ленин туй вылöт]]» газетаын. 

1933' декаб 8' лунö К.Т.Мехоношинöс бöрйöмась Коми окрисполкомö юралісьöн. Этія чинын сія пукаліс 1934' декаб 30' лунöдз.

==Парткарьера==
1921'-1927' воэзö К. Т. Мехоношинöс бöрйывлöмась Юсьва районісь, Кудымкар районісь да Коми кытшись комсомол комитеттэзö. 1925' воын сія пырис [[ВКП(б)]]-ö. 1926'-1934' годдэзö мортыс вöлі ВКП(б) Юсьва райкомын, а 1930'-1934' воэзö ВКП(б)-лöн Коми окружком бюроын.

==Öшмöссэз==

*[[Коньшин Анатолий Евдокимович|Коньшин А.Е.]]. История коми-пермяцкого народа. Книга первая. 1917-1940 гг. Кудымкар, 2004. ISBN 5-900894-22-3

[[Категория: Коми история]]
[[Категория: Коми отир]]
