{{Кар-грезд
|Рӧм                     = Рочму
|Коми ним                = Пешнигорт
|Ас ним                  = 
|Вужпас                  = 
|Дӧрапас                 = 
|Му                      = Рочму
|Статус                  = посад
|Район ним               = район 
|Регион ним              = ладор 
|Район                   = Кудымкар район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 1647
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|58|57|58|N|54|34|17|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = 
|Кыввез                  = [[Роч кыв|роч]], [[Перем Коми кыв|коми]]
|Отир лыд                = 898
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34260
|Почта инпас             = 619545
|Почта инпассэс          = 
|Авто нумерӧ содтӧт      = 59, 81, 159
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Пешни́горт''' — [[Перем ладор]]ись [[Перем ладорись Коми кытш|Коми кытш]]ын, [[Кудымкар район]]ісь [[Степановчи посадму]]ын коми посад. 

== Ним йылісь ==
[[Файл:Пешнигорт (Вуровчисянь).JPG|250 px|right|thumb|Пешнигорт (Вуровчисянь)]]
[[Файл:Пешнигорт Иньва3.JPG|250 px|right|thumb|Иньва ю Пешнигорт дынын]]
[[Файл:Пешнигорт пос ю сайö.JPG|250 px|right|thumb|Пешнигортісь пос]]
[[Файл:Пешнигорт Юсай старица3.JPG|250 px|right|thumb|Старица дорын]]
[[Файл:Пешнигорт ДК.JPG|250 px|right|thumb|Культура керку]]
[[Файл:Пешнигорт магазин Туй дорын.JPG|250 px|right|thumb|Туй дорын лавка]]
[[Файл:Пешнигорт почта.JPG|250 px|right|thumb|Почта керку]]
[[Файл:Пешнигорт ФАП.JPG|250 px|right|thumb|Веськöтчан керку]]
[[Файл:Пешнигорт школа2.JPG|250 px|right|thumb|Шöрöт школа]]
[[Файл:Пешнигорт сельсовет.JPG|250 px|right|thumb|Сельсовет керку]]
[[Файл:Пешнигорт яг.JPG|250 px|right|thumb|Пешнигортісь яг]]

Пешнигортлісь нимсӧ йöзыс вежöртöны быдмоз: 
# Сія тэчöм кык кылісь: ''пеш'' ‘кӧзъяин’ + ''горт''; 
# Овлӧмась пӧ ''Пешков'' памиллёа отир (Пешковвез ӧні татӧн абуӧсь); 
# Вӧвлӧма пӧ поп, кӧда татöн {{comment|чучкӧйесӧ|язычниккесö}} [[Иисус Христос|Кристос]] вераö пыртікö ветлӧтлӧма подӧн (''пешком''). 

==География==

Пешнигорт посад сулалӧ [[Иньва (ю)|Иньва]] ю дорын, [[Кудымкар]] шöринсянь рытвылӧ 6,7 км ылынаын (автобусöн кö мунны, 15 минутаöн локтан). Посадсяняс Кудымкарыс бура тыдалö.  

=== Ордча оланіннэз ===
Пешнигортыскӧт ордчӧн куйлӧны сэтшӧм {{comment|грезддэз|деревняэз}}: ойвыв-рытвылын – [[Вуровчи (Кудымкар район)|Вуровчи]] да [[Чикув (Кудымкар район)|Чикув]], ойвылын – [[Баран (Кудымкар район, Пешнигортланьын)|Баран]], асыввылын  – [[Юковчи (Кудымкар район)|Юковчи]] да бокынжык [[Сергина (Кудымкар район)|Сергина]], лунвылын – [[Сопрон (Кудымкар район)|Сопрон]], лунвыв-рытвылын – [[Сопонко (Кудымкар район)|Сопонко]], [[Борисовчи (Кудымкар район)|Борисовчи]] да [[Амон (Кудымкар район)|Амон]].

===Ландшафт===
Мувевдöрыс лажмыт да волькыт, токö юланьö муыс пöліньтчöм.  Муыс кöс, нюррез абуöсь. 

Местаыс осьтöм, невна не быдладорас куйлöны ыббез да видззез. Ордча деревняэз бура тыдалöны.

Иньва юыс öддьöн чуклясьö да, аркмöмась быдкодь старицаэз (шуам, '''Заречнöй старица'''), кытöн олö сякöй чери. 

Посад кузя котöртö [[Чукыляшор (Пешнигортын)|Чукыляшор]] (сійö эшö шуöны '''Никулинскöй речка'''). Эм кык вежа ключ, кöднö отирыс обикодитöны: Кротас да Паськыт пожум увтын. Эм эшö ключ могильник дынын, а почтаын ключыс косьмöм. 

Посад дорын садитöмась кык [[Лисвень|лисвен]]я яг да [[суспу]]а яг. (''Яг''нас татісь отирыс шуöны керöс). Пешнигортісь яггез бура быдмöмась ни да öддьöн басöксьöтöны пейзажсö.

Посад гöгöр быдмöны и мöдік пуэз: [[кӧз]], [[кыдз]] дмд. Лёка йылö понуль ([[верӧс]]).

Посад ладорын пантасьöны [[ош]]шез да [[кӧин]]нэз.

== Янсалöм ==
Пешнигорт посад тэчӧм кынымкö торись. Иньва ю сайын куйлö [[Юсай Пешнигорт (Кудымкар район)|Заречнöй Пешнигорт]] (кöдö гумагаэзын лыддьöны торья грездöн), ю веськыт вадöрын куйлö ачыс Пешнигорт, туй вевдöрын – [[Никулина (Пешнигортлӧн тор)|Никулина]], туй увдöрын – [[Прокина (Пешнигортлӧн тор)|Прокина]] да [[Починок (Пешнигортлӧн тор)|Починок]], сэсся эмöсь [[Крот (Пешнигортлӧн тор)|Крот]], '''Паськыт Пожум''', '''Ключ''' да [[Тепляк (Пешнигортлӧн тор)|Тепляк]].

== Посадын туйез ==

Пешнигорт посадын öні лыддьöны 23 {{comment|туй|улича}} <ref> [http://www.ifns.su/59/032/000216.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Амонов туй	
|ул. Амоновская	
|-
|Бабушкин туй	
|ул. Бабушкина	
|-
|Борисов туй	
|ул. Борисовская	
|-
|Вапöлöн туй	
|ул. Набережная	
|-
|Видз туй	
|ул. Луговая	
|-
|Виж туй	
|ул. Зеленая
|-
|Вöр туй	
|ул. Лесная		
|-
|Голев туй	
|ул. Голева	
|-
|Иньва туй	
|ул. Иньвенская	
|-
|Инькалун туй	
|ул. 8 Марта	
|-
|Керöсвыв туй	
|ул. Нагорная	
|-
|Медицина туй	
|ул. Медицинская	
|-
|Мир туй	
|ул. Мира	
|-
|Мичурин туй	
|ул. Мичурина	
|-
|Никулин туй	
|ул. Никулина	
|-
|Отир туй	
|ул. Народная	
|-
|Парк туй	
|ул. Парковая	
|-
|Пушкин туй	
|ул. Пушкина	
|-
|Строитіссез туй	
|ул. Строителей	
|-
|Томмез  туй	
|ул. Молодежная	
|-
|Четин туй	
|ул. Четина	
|-
|Школа туй	
|ул. Школьная	
|-
|Ыб туй	
|ул. Полевая	
|}

Медшöр туйнас лыддьöны '''Голев туй'''.

Тодильнöй {{comment|ота́иныс|площадьыс}} посадас абу. Колö кö öксьыны, отирыс чукöртчöны магазин дорö.

== История ==
Пешнигорт гӧгӧрись археологгез адззӧмась VII–IX да VIII–XI веккезся куим казьмӧтан. 

Пешнигортлісь нимсö роччез первуись казьтыштӧмась 1647' во (''деревня Верх Инвы реки на Пешнигорте''). 

Посадӧн сія лоöма 1896' годӧ, кӧр татчӧ лэптöмась Стефан нима пуовӧй вичку (пӧдналӧм 1930' воэзӧ). Сія жӧ восянь татӧн пондöмась овны монашкаэз (медодз общинаӧн), а 1905' годö оссяс инькаэз понда Стефан нима быдса [[Стефан нима монастыр (Пешнигортын)|монастыр]], кӧдӧ пӧдналасӧ советтэз пуксьӧм бӧрын.

1926' во посадас осьтöмась Коми кытшын медодзза челядьсад. 1933' годö татчӧ лӧсьӧтöмась челядькерку № 1, а 1941' во – школаодзся челядь понда керку (сэсся № 2). 

1929' восянь Пешнигортас уджалöма колхоз «К заветам Ленина» («Ленинскӧй завет», «Заветы Ленина»), кӧда 1951' январ 29' лунӧ вӧлі гырисьмӧтӧм (ӧтлаӧтісӧ кык сельхозартель), а сёрӧнжык сійö пыртӧмась «Россия» колхозӧ (öні СПК «Рочму»). 

Одзжык Пешнигортын вӧлі [[Пешнигорт сельсовет]]лӧн {{comment|шӧрин|центр}}, сэсся сельсовет вештöмась Кекурö, а 2006' во пондöтчикö, виль роч туйдöт сьöрті, вöлі аркмöтöм [[Степановчи посадму]], кытчö Пешнигортыс талун и пырö.

==Веськöтлöм==

Талун Пешнигортыс лыддисьö [[Перем ладор]]ись [[Перем ладорись Коми кытш|Коми кыштш]]ын да пырö [[Кудымкар район]]сис [[Степановчи посадму]]ö.

Влась нимсянь посадас баитö Степановчи посадмуись главнöй специалист '''Хозяшева Раиса Валентиновна'''.

Посадын эм асланыс {{comment|мумеряйтісь|землеустроитель}}. 

Кудымкарсянь кынымиськö недель вылас кайлö [[полиция]]ись участковöй. 

Пешнигортын уджалö [[Роч почта]]лöн юкöт №619545 да [[Роч сбербанк]]лöн сберкасса.

== Отир ==
Олöны Пешнигортын '''пешни́гортса'''. Татісь öтік мортöс шуöны '''пешни́гортісь''' нето рочöнжык '''пешни́гортскöй'''.

1834' годӧ Пешнигортын оліссез вöлöмась 293-а, 1926' годӧ – 604-а. Сэсся отирыс лоисӧ унажык. 2009' во пондӧтчикӧ Пешнигортын лыддьöмась 898 мортöс, кöдна видзöмась 301 горт. Эта дырни Заречнöй Пешнигортсö лыддьöмась торйын (67 морт, 28 горт).

Пешнигортын оліссез [[Коми отир|коми]]öсь, баитöны [[Коми кыв|коми]]öн. [[Роч отир|Роч]]чез эмöсь жö, но етша. Öні том отирыс велöтöны челядьнысö баитны токö [[Роч кыв|роч]]öн.

Пешнигортсалöн {{comment|гишшаннэз|фамиллёэз}}: 
*[[Зубов]]
*[[Климов]]
*[[Макаров]]
*[[Тотьмянин]]
*[[Фирсов]]
*[[Хозяшев]]

Эмӧсь сэтшӧм увтыррез: 
*[[Дёма увтыр]] 
*[[Елеванов увтыр]]
*[[Исько увтыр]]
*[[Мартю увтыр]]
*[[Макар увтыр]]
*[[Савватий увтыр]] 
*[[Питю увтыр]]

==Кöзяйство да быт==
Медыджыт {{comment|уджаин|предприяттё}} посадас — СПК «[[Рочму (СПК, Кудымкар район)|Рочму]]»лöн {{comment|юкöт|отделеннё}}. Эм ферма, кытöн видзöны высьтан [[мӧс]]сэз. Кöдзöны сортовöй сю. Отирыс асьныс видзöны пода. Кöркö мöссэс вöлöмась 130 юр, а 2010' во кежö кольччöмась токö 33 юр. 2011' годö мöссэсö бöра пондöмась видзны унажык — 40 юр. Отирыс быдтöны карч, тшакьялöны, ягöдалöны. 

Медшöр туйыс Пешнигортас асфальта, мöдіккез гравийнöйöсь нето куш му. Уна отирлöн эм асланыс машина. {{comment|Тшöкыта|Часто}} ветлöны автобуссэз. Эм кык сувтчан да нёль маршрут — 115, 155т, 188, 121. Кудымкарöдз мунны 15 минут. 

Пешнигортса видзöтöны телевизор, радио абу. [[Интернет]] эм школаын, но оссьö умöля. 

Посадсянь позьö баитны мобильникöт ([[МТС]], [[UTEL]] дмд). Эм гортся да öтласа телефоннэз.

Пешнигортын эм нёль лавка. Берся вузалан магазиннэз куима:
*'''Альянс'''
*'''Удача'''
*'''Туй дорын'''
Öтік лавкаын вузасьöны хозтоварöн —
*'''Малахит'''

Быт службаэз абуöсь. Шырсьыны да мый да отирыс ветлöны Кудымкарöдз.

Посадыс эм [[ФАП]]. Карсянь вовлöны терапевт да педиатр.

{{Comment|Шойнаыс|Могильникыс}} пешнигортсалöн лöсьöтöм ас посад да Юковчи коласын. Кырасöн шойна янсöтöм кыкö: '''Важ могильник''' (матынжык Пешнигорт дынö) да '''Виль могильник''' (Юковчиланяс). 

==Велöтан==
Öні Пешнигортын эм [[Пешнигортісь шöрöт школа|шöрöт школа]] (осьтöм 1885' годö <ref>[http://www.pesha1885.narod.ru/ Пешнигорт школалöн сайт]</ref>) да сылöн филиаллэз: челядьясли да челядьсад. Кöркöся пондöтчан школа посадісь пöдналöмась.

Одзжык школаын вöлісö классэз А (коми) да Б (роч), сэсся, челядьыс лоисö етшажык да, классэз öтлаöтöмась. Неважын шöрöт школаын нач дугдöмась велöтны коми кыв, мыля аймамыс пондöмась сетны челядьнысö Кудымкарись школаэзö, мед не велöтны комисö. 2011/12' восянь мöдöны осьтны коми кыв сьöрті факультатив.

Посадын эм челядькерку (кытöн видзöны и поснит челядьсö).
 
==Культура==
Пешнигортын эм 
*культура керку
*библиотека (Белоёв библиотекалöн филиал).

Чулöтаннэз:
*[[Тöдлун]] – ародз 1' лун
*[[Мамлун]] – арпомын
*[[Вильво]] – во помын
*Ёрттэзлöн пантасьöммез (спорт) – тöвпом 23' лун
*[[Инькалун]] + [[Валентинлун]] – март пондöтчикö
*[[Ваклун]] – апрель 1' лун
*[[Верманлун]] – май 9' лун
*[[Войналун]] – юнь 22' лун

Апрель вылын овлö [[Голев Леонид Дмитриевич|Голев]] нима эстафета. Сэк жö {{comment|пасйöны|отмечайтöны}} школалун.

Юнь помын чулöтöны [[посадлун]].

Одзжык посадас сулалöма вичку, кöдö 1930' воэзö пöдналöмась, а неважын разьöмась. 2011' май 9' лунö сы местаö сувтöтöмась перна да шуöмась лэптыны вичку вились.

Отирыс порйöтöны [[Розосво]], [[Масленича]] да [[Стречалун]].

==Казьмöтаннэз да сингажöтаннэз==
*'''Посадісь парк'''
*'''Мезмöтісь воинöс казьмöтан''' да плитаэз, кытчö гижöмöсь ниммез 450 пешнигортсалісь, кöдна усьöмась Совет му дорйикö 
*'''В. Д. Хозяшевöс казьмöтан'''.
*'''Видззез вылас могила'''.


Археология сьöрті казьмöтаннэз ([[ломоватовса]]лöн да [[родановса]]лöн культураэз):
*[[Пешнигортісь дзебанін]] (VII–XI нн.) 
*[[Пешнигортісь I овмӧтчан]] (VIII–XI нн.)
*[[Пешнигортісь II овмӧтчан]] (VIII–XI нн.) 
*[[Пешнигортісь III овмӧтчан]] (VII–XIII нн.) 

==Гора нима отир==
*[[Голев Леонид Дмитриевич]] (1925–1980), [[Советскӧй Союз]]лöн Герой
*[[Климов Василий Васильевич]] (*1927), коми гижись.
*[[Хозяшев В. Д.]] (1913–1933), [[комсомол]]ісь активист
*[[Четин Геннадий Тихонович]] (*1943), сьöкыт атлетика сьöрті мирись чемпион (1971).

== Микротопониммез ==
* [[Дёма ключ (Пешнигортын)|Дёма ключ]]
* [[Ключкерӧс (Пешнигортын)|Ключкерӧс]]
* [[Марка вевдӧр (Пешнигортын)|Марка вевдӧр]]
* [[Могильник (Пешнигортын)|Моги́льник]]
* [[Мӧсвӧйӧм (Пешнигортын)|Мӧсвӧйӧм]]
* [[Олыч (Пешнигортын)|Олыч]]
* [[Орӧтӧм кобот (Пешнигортын)|Орӧтӧм кобот]]
* [[Каньвидз кобот (Пешнигортын)|Ка́ньвидз ко́бот]]
* [[Старица (Пешнигортын)|Ста́рица]]
* [[Сылпан (Пешнигортын)|Сылпан]]
* [[Чукыля шор (Пешнигорт дорын)|Чу́кыля шо́р]]
* [[Шапка пожум (Пешнигортын)|Шапка пожум]]
 
== Ӧшмӧссэз ==
* [[Аксёнова Ольга Петровна|Аксёнова О.П.]] Кипонісь гижӧм материаллэз. Кудымкар, 2009.
* Коми-Пермяцкий национальный округ. Москва-Ленинград, 1948.
* [http://enc.permkultura.ru/showObject.do?object=1803791049 Пешнигорт йылісь Перем ладор энциклопедияын (рочӧн)]

==Ыстісяннэз==
<references/>


{{Степановчи посадмуись оланіннэз}}
[[Категория:Кудымкар район]]
