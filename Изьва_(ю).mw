[[Файл:Izhma River near Ust-Ukhta Village.jpg|thumb|250 px|right|Изьва ю Уквавом дорын]]
'''Изьва''' (рочӧнжык: '''Ижма''') — [[Коми Республика]]ын ю, [[Печора (ю)|Печора]]лӧн шульга вож. 

Кузяыс 531 км, бассейныс 31 000 км² ыжда. Шӧркодяс ва видзӧм уссёсяняс 154 км ылынаын 203 м³/сек. Тыртчӧ унажыксӧ сылан лымнас. Кынмӧ [[нояб]] шӧрын, оссьӧ [[май]] шӧрын. 

Медыджыт вожжес – [[Уква (ю)|Уква]], [[Айюва (ю)|Айюва]], [[Сэбысь (ю)|Сэбысь]].

Изьваыс пондӧтчӧ [[Тиман керӧссэз]] лунвылын, котӧртӧ ойвыв-рытвылӧ.Катытын вадӧррез вӧрсялӧмӧсь, кывтытас ю дорас унажыксӧ видззез да нюррез. Ӧрыс чукыля, шӧрӧт да катыт визулын эмӧсь коссез да ваувтся иззэз. Медыджыт кось – [[Сьӧлӧм кось]], кӧда куйлӧ юас [[Сӧснагорт (кар)|Сӧснагорт]]сянь кывтытжык. 

Катытас юыс кывтӧ [[Вылыс Изьва]] посёлок пырйӧт, шӧрӧт визулын, Уква ю уссё дынын сулалӧ Сӧснагорт кар, кӧдӧ 1957 шуисӧ ''Ижма'' (м.ш. ''Изьва''). [[Уква (кар)|Уква]] кар сулалӧ Сӧснагортсянь 8 км ылнанын, Уква ю кывтытынжык

Уква ю уссёсяняс Изьваыт лӧсялӧ уйӧтаннэз (судноэз) понда. Кывтытас Изьва бура паськалӧ, визулыс жагмӧ, ю вылас аркмӧны виссэз, курьяэз да ыджыт діэз (островвез). 

Изьва усьӧ Печора юӧ [[Изьвавом (Изьва район)|Изьвавом]] посад дорын.

[[Категория:Коми Республикаись юэз]]
[[Категория:Печора бассейн]]
