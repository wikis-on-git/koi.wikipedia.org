'''Софронов Илья Сергеевич''' (1905-1965) – [[Перем ладорись Коми кытш|Коми кытш]] советтэзын ыджыт функционер, [[Коми окрисполком]]ын юралісь.

==Олантуй==

Чужис 1905’ август 2’ лунö öння [[Кудымкар район]]ісь [[Мутшак (Кудымкар район)|Мутшак]] грездын. 

1918’ годсянь строшнöялöма {{comment|озыр|богат}} суседдэз ордын. 1927’-1929’ воэзö кысъялö [[Гöрд Армия]]ын. 1930 во сійö иньдöтöны [[Кöс вöрпромхоз]]ö мастерöн вöрзаптöм сьöрті. 1932’-1934’ годдэзö мортыс веськöтлö [[Белоёв (Кудымкар район)|Белоёв]]ын лыддьöтан керкуöн да секретаралö сэтісь парторганизацияын. 1935’-1936’ воэзö веськöтлö РайЗО-öн [[Юсьва (посад)|Юсьва]]ын. 

Помаліс [[Катькар|Свердловск]]ын му-видз уджалöм сьöрті медвылісь школа да сыбöрын пуктöм [[Москвина (Кудымкар район)|Москвина]]ись МТС-ö директорöс политика сьöрті вежисьöн.

===Ыджыт морт===

1938’ во помын сійö бöрйöны Коми окрисполкомö юралісьöс вежисьöн, а 1940’ годö – сэтчо жö юралісьöн.

1950’ воын мортöс иньдöтöны [[Перем]]ö велöтчыны ВПШ-ö. Школасö помалöм бöрын сія секретаралö партия [[Кудымкар райком]]ын, а 1955’ восянь [[Белоёв райком]]ын. 1957’ мартын И. С. Софроновöс мöдпырись пуктöны Коми окрисполкомö юралісьöн. Этія чинын сія уджалö 1964’ августöдз, пенсия вылö петтöдз.

Куліс Илья Сергеевич сьöкыта шогалöм бöрын 1965’ сентяб 25’ лунö.

==Гора ниммез==
И. С. Софронов вöлі депутатöн [[РСФСР]]-ись [[Верховнöй Совет]]ын (мöдпырись кичöстöм коста). 17 во сьöрна пукаліс партия окружкомын. Сылö сетöмась [[Уджлöн Гöрд Дöрапас]] орден, [[Почёт пас]] орден да медаллез.

==Öшмöссэз==

*[[Коньшин Анатолий Евдокимович|Коньшин А.Е.]]. История коми-пермяцкого народа. Книга первая. 1917-1940 гг. Кудымкар, 2004. ISBN 5-900894-22-3
*Национально-государственное строительство коми-пермяцкого народа в документах и материалах. Том І. 1917-1989. Кудымкар, 2006.


[[Категория: Коми история]]
[[Категория: Коми отир]]
