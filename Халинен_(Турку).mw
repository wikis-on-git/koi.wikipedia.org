[[файл:Turku, Halinen.png|thumb|rifht|150px|Туркуын Халинен]]

'''Халинен''' – [[Суоми|Финму]] лунвыв-рытвылісь [[Турку]] карын микрорайон, одззася грезд.

==География==
[[файл:Halistenkoski.jpg|thumb|rifht|250px|Халинен коськ да пруд]]

Халинен куйлӧ Турку кар асыввылын, [[Авраёки (ю)|Авраёки]] веськыт вадӧрын, [[Халинен коськ]] дорын.

Ордчӧн Халиненкӧт адззамӧ сэтшӧм микрорайоннэз: [[Коройнен (Турку)|Коройнен]] рытвылас, [[Рянтямяки (Турку)|Рянтямяки]] да [[Орикето (Турку)|Орикето]] ойвылас, [[Нумми (Турку)|Нумми]] да [[Курала (Турку)|Курала ]] лунвылас. Асыввылас Халиненсянь кар дор. Сы сайын куйлӧ [[Карина(коммуна)|Карина]] коммунаись [[Раваттула (Турку)|Раваттула]] грезд.

Халинен ойвыв визир пöлöн котöртö [[Топиноя (шор)|Топиноя]] шор да мунö Коройстенкаари туй. Рытвыв визирыс - Грегориус XI туй. Сы сайын токö вузясян шöрин. Микрорайон лунвывті котöртö Авраёки ([[Халинен пруд|Халинен пруд]]), кöда дорын лэбö [[Вирнамяки (Туркуын)|Вирнамяки]] мыс. Асыввылас - вöрсялöм [[Пяхкинямяки (Туркуын)|Пяхкинямяки]] мыс да мöд вöрьяин. Вöрьяиннэз эмöсь и посёлок пытшкын.

==Янсалӧм==

==История==
Халинен важся шӧринын, посад мылькын, отирыс пыр олӧмась [[кӧрт кадколас]]сянь.

XIV векӧ татчӧ керӧмась вамельнича, кӧда сэсся сулалӧма 1930' воэзӧдз.

XVI нэм коста [[Халинен коськ]] дорын вӧлі осьтӧма нойкыянін, кӧдӧ лыддьӧны Финму пасьта индустрияын медодззза уджаинӧн.

Сія жӧ кадсянь татчӧ лӧсьӧтӧмась му-видз уджалан кӧзяйствоэз [[Тятиля]], [[Франци]] да [[Комойнен]], кытӧн и ӧні крессяна уджалӧны.

1944' годӧдз Халинен вӧді rрезд [[Мария волось]]ын, а сыбӧрын сійӧ, ӧтлаын ордча грезддэзнас пыртӧмась Турку карӧ.

Бура быдмыны Халинен пондӧма токӧ 1980'-2000' воэзӧ, кӧр татчӧ стрӧитӧмась уна ыджыт керку.

1990' воэзсянь татчӧ пондӧмась селитны йӧз муэзісь локтӧм отирсӧ.

==Отир==

==Кӧзяйство да быт==
Индустрия уджаиннэз Халиненын абуöсь.

Унажык керкуэз унасувдаöсь, нія нето Турку университетлöн, нето кар советлöн. Энö керкуэсö сетöны кöртымö учöт донісь студенттэзлö да гов отирлö, йöзовöйезлö унажыксö.

Эм и аскеркуэз, кытöн олöны крессяна, кöдна татöн важынсянь уджалöны му-видз.

Халиненын бергöтчö да сы кузя мунö автобус №4. Микрорайон дорöт сідзжö ветлöны автобуссэз №55 да 99. Нійö отирыс шедöтчöны каршöрöдз. Подöн Халиненсянь Туркуись Медшöр вичкуöдз муннытö 40 минут, автобусöн 6 минут.

Халиненын эмöсь универсам S-Market, бар, пицерия.

Спорткерку сулалö микрорайон ойвыв визир сайын, Халиненын да Рянтямякиын оліссез понда сія öтласа.

==Культура да велöтöм==
Халиненын эм школа да челядьсад.

==Уличаэз==
Уличаэз ойвылас шусьöны вичкуся уджаліссез ниммеэöн, мöділаын туйниммез йитöмöсь му-видз уджалöмöн.

Рытвывті Халиненсянь каршöрланяс мунö '''Грегориус XI туй'''. Сія вуджö Авраёкисö коськ дынын, кытöн машинаэз ветлöны Вевдöрись [[Халинен пос]] кузя. Увдöрись пос кузя позьö мунны токö кокнит транспортöн да подöн ветліссезлö.

Микрорайон ойвылас Орикетолань нуöтö  '''Коройстенкаари туй'''. Лунвывті Халиненас мунö '''Равантуланполку''', кöда петö асыввылас кар саяс да шусьö '''Ванха Равантулатие''' (сы кузя позьö шедны Равантула грездö).

==Берся==
*Халиненын оліссес микрорайонісь ''Павикату'' туйсö шуöны [[Могадишу]] авенюöн".
*Турку каршöрын оліссез шуöны [[Халинен коськ]]сянь ны ладорö тулыснас кывтан йыпалаккез ''Халинен деддэз''öн (Halisen ukot).

==Лыддьӧтан==
*Elina Teerijoki. ''Kaupunginosien Turku''. Turku: Savukeidas Kustannus, 2012. ISBN 978-952-268-030-3


{{Туркуись карторрез}}


[[Категория:Туркуись микрорайоннэз]]

[[en:Halinen]]
[[fi:Halinen]]
[[sv:Hallis]]
