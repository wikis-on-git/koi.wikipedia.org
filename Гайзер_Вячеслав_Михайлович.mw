'''Гайзер Вячеслав Михайлович''' — [[Коми Республика|Коми Республикаись]] Юралiсь 2010 январ 15 лунсянь.

Шогмис 1966 декаб 28 лунö Коми АССР-ын, [[Инта (кар)|Инта]] карас. Чужанвуж сьöртi [[Коми отир|коми]].

== Велöтчöм ==
Сылöн медвылын велöдчан тшупöтыс – 1991 годö помаліс [[Мöсква|Мöсква]]ын экономика да статистика сьöртi  институт, специальносьыс – "Веськöтлöмын автоматизируйтöм системаэз";

1999 годö помалiс Мöскваын жö Экономика, статистика да информатика сьöртi кануниверситет, специальносьыс – "Финанссэз да кредит".

== Асторья удж ==
1991 восянь – регион нимсянь баитчанiннэзын (представительствоэзын) секторись эксперт, наука да техникалiсь прогресс сьöммöдан коммерческöй "Менатеп" нима пайпасвывся (акционернöй) банкын Сыктывкар филиалiсь веськöтлiсьöс вежись.

1993 годсянь – асторъя (частнöй) пыртöссэз сьöртi юкöтын юралiсь, "Комибанк" коммерческöй пайпасвывся банкын вице-президент.

1996 восянь – веськöтлiсьöс вежись, "Коми социальнöй банк" нима коммерческöй банклöн юраланiнын (правленнёын) веськöтлiсь.

== Кан удж вылын ==
2002 годсянь В. М. Гайзер пондiс уджавны Коми Республикаын финанссэз сьöртi министрöс медодзза вежисьöн.

2003 июль 22 лунсянь Коми Республикаись Юралiсь тшöктöмöн сiя вöлi пуктöма Коми Республикаын финанссэз сьöртi министрö.

2004 август 27 лунсянь Коми Республикаись Юралiсь лэбтöма В. М. Гайзерöс «Коми Республикаись Юралiсьöс вежись-Коми Республикаын финанссэз сьöртi министр» пост вылö.

2009 август 20 лунсянь Коми Республикаись Юралысь пыртöма сiйö «Коми Республикаись Юралiсьöс медодзза вежись-Коми Республикаын финанссэз сьöртi министр» чинö.

== Коми Республикаись Юралiсь ==
2010 январ 6 лунö Роч Федерацияись президент [[Медведев Дмитрий Александрович|Д. А. Медведев]] вöзйис Коми Республикаись [[Коми Республикаись Каналан Совет|Каналан Совет]]лö В. М. Гайзерлiсь кандидатура Коми Республикаись Юралiсь пост вылö.

2010 январ 15 лунö Коми Республикаись Каналан Совет ошкис Рочму президентлiсь вöзйöмсö да бöрйис В. М. Гайзерöс Коми Республикаись Юралiсь пост вылö. Виль Юралiсь кутчисис удж бердö 2010 январ 15 лунö.

== Увтыр ==
Гöтыра, эм кык челядь.
 
== Öшмöс ==
* [http://rkomi.ru/km/top/glava/ Коми Республикаись официальнöй портал]



[[kv:Гайзер Вячеслав Михайлович]]
[[ru:Гайзер, Вячеслав Михайлович]]
