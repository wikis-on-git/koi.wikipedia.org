'''Зиль-Зёль''' — этö коми зыряналöн сьыланкыв. Шыладыс В.Гущинлöн Кыввезыс А.Шебыревлöн

Мусук локтiс рытъядорö,<br>
Öшинь улын кыйкъялö,<br>
Ывла вылö бара корö,<br>
Менам бандзиб ыпъялö.<br>
Пельöй чошö, мый нö тайö,<br>
Мелi шыысь пöсьöдö.<br>
Кодкö ворсö–ворсö рытö–войö,<br>
Кодкö сьöлöм вöрзьöдö.<br>

Припев:<br>
Зиль–зёль кöнкö кылö,<br>
Зиль–зёль вошö дой,<br>
Зиль–зёль, зиль–зёль олöм–вылöм,<br>
Талун сатин, аски ной.<br>

Кильчö вылын зонмыс вöзйö<br>
Аслас киöн вöчöмтор.<br>
Аддза: синмыс шудöн öзйö,<br>
Варовитö серамсор.<br>
Менам киын югыд шондi,<br>
Менам киын вöрса ёль,<br>
Гулыд сöстöм ягыс, чизыр тöлыс –<br>
Öти кывйöн зиль да зёль.<br>

Мусук локтiс рытъядорö,<br>
Менö мамö велöдö.<br>
Еджыд кудри, вылын морöс,<br>
Тэнö зонмыс ылöдö.<br>
Мамöй, мамöй, зöлöтанöй,<br>
Сыысь муса зон эз коль.<br>
Олöм–олöм гугöй, олöм банöй,<br>
Артмам сыкöд зиль да зёль.<br>


[[Category:Сьыланкыввез]]
