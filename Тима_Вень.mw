[[Файл:Veniamin Tšistaljov.jpg|250px|right|thumb|Тима Вень]]

'''Тима Вень''' ({{кыв+ru|Чисталёв Вениамин Тимофеевич}}, 1890-1939) — [[Коми гижиссез анбур сьӧрті|коми гижись]], поэт, [[коми литература]]ын классик. Гижис комиöн [[Коми (зыряна) кыв|зыряна моз]].  

== Олантуй==
Тима Вень чужис 1890' октяб 20' лунӧ Вӧлӧгда губерняись [[Сыктывдін уезд]]ын [[Помӧсдін (Кулӧмдін район)|Помӧсдін]] посадас. 

Велӧтчис перво горт школаын, сэсся помаліс [[Дереваннӧй (Кулӧмдін район)|Дереваннӧй]]ись кыквося школа.

1908' годӧ экстернӧн видзис экзамен да лои велӧтісьӧн [[Пожӧг (Кулӧмдін район)|Пожӧг]]ын. Сэк жӧ лӧсьӧтӧма быдмассэз йылісь {{comment|небӧг|книга}} да коми-роч {{comment|кывкуд|словарь}}.

1914' годӧ, мортӧс босьтӧмась сар армияӧ, [[мир пасьта одзза война]] коста Тима Вень {{comment|кысъялӧма|служитӧма}} [[Украина]]ын. 

[[Октябся революция]] бӧрын В.Т. Чисталёв бертӧма гортӧ да дас вит во сьӧрна, 1918'-сянь 1933' годӧдз костіалыштӧмӧн велӧтіс челядьӧс горт школаын. 

1920' воэз пондӧтчикӧ Тима Вень уджалыштiс [[Коми небӧг лэдзанін]]ын, сы коста редактируйтӧма 16 небӧг.

1934' годӧ сія ветлӧма делегатӧн советскӧй гижиссез медодз ӧксянӧ, пантасьлӧма [[Горькӧй Алексей Максимович|А. М. Горькӧйкӧт]]. ССРС-ись гижись котырын 1934' восянь.

[[Ыджыт террор]] коста, 1937' годӧ, гижисьӧс пуксьӧтӧмась дзескытінӧ сысянь, мыля «пропагандируйтӧма буржуазнöй идеология».
  
1939' октяб 13' лунӧ Тима Вень кулӧма [[Вылыс Чов]] тюрьмаын, нимтӧм шойгуӧ. Дзебаніныс ӧнӧдз абу адззӧм.

1956' годӧ мортсӧ кулöм бöрас реабилитируйтӧмась.

==Гижöттэз==
Тима Вень вӧлі сьӧлӧм вӧрзьӧдана лирик. Сія гижис уна кывбур, ас коми му да коми отир йылісь. 

Литератураӧ Тима Вень локтӧма поэзия вуджӧтісьӧн. Эшӧ революция одзын сія вуджӧтӧма [[Иван Никитин]]лісь «''Песня бобыля''» (1908) да [[Алексей Кольцов]]лісь «''Песня старика''» (1909) кывбуррез.

Война коста том В. Т. Чисталёв гижӧма сэтшӧм стиккез, кыдз «''Гут да ном''» (1916), «''Кöнкö веж турун пöвстын''» («Кытӧнкӧ виж турун коласын», 1917).

[[Асйӧз война]] бöрын сія гижис «''1919-öд во''» поэма, висьттэз «''Шог асыв''», «''Тшыг во''», «''Сартас би улын''» да мый да.

Октябся революциялӧ 10-вося юбилей кежö Тима Вень лӧсьӧтіс поэмаэз «''Ленин гу дорын''» (1927) да «''Му вежандыр''» (1927).

Мыйнӧ, эм сылӧн кыввбуррез коласын и ӧтілунся гижӧттэз, кӧднӧ сія лӧсьӧтӧма сэкся веськӧтлан [[идеология]] сьӧрті: «''Кодi гöрд му понда олö?''», «''Дубинушка''», «''19-öд во''», «''Важ олöм колльöдöм''», «''Том ёртлы''», «''Олан да вылан, Сöвет Коми му''», «''Юкмöсö''» и мукöд. Эттшӧм гижӧттэз унакодь. 

Но историяӧ Тима Вень кольӧма аслас [[лирика]]ӧн  – эна кывбуррес дженытикӧсь да небыт кылаӧсь. [[Коми Республика]]ын нійӧ тӧдӧ быд коми морт – «''Менам кывъясöй''» («Менам кыввезӧ»), «''Потандорса''» («Зыбка дорся»), «''Ок, эськö''» («Ок, кӧбы»).

Тима Веньлӧн кывбуррес матынӧсь отир басни дынӧ, этадз коми муын баитӧны чериаліссез, вӧраліссез, няньбыдтіссез... 

Кывбур «''Поэзия артмöм''» (1921–1922) гижöма [[карел-фин эпос]]  ритмöн, дженыт, нёлись куим визёка кывбурöн:

: ''Ог тöд, кодi менö чужтiс,''
: ''Кодi быдтiс, вердiс-удiс,''
: ''Сьывны-мойдны йöзö лэдзис...''
: ''Гашкö, лöзов чöд тусь пиын,''
: ''Быдми меöй вöр туй дорын,''
: ''Да öктiс кудъяс ветлысь-мунысь.''
: ''Гашкö, вöр ты пыдöс ваыс''
: ''Вöлi меным потан пыдди,''
: ''Чöж-пöткаыс öввö сьывлiс.''
: ''Гашкö, вöлi лöня вöрыс...''
: ''Меным висьтъяс йöлöгаö''
: ''Тöлысь югöр чукöрталiс.''

1929' годӧ гижисьлöн чужис «''[[Трипан Вась]]''» висьт – коми литератураын медбур рассказзэзісь ӧтік.

Вöр-ва серпассэз йылісь да му вылын уджаліссез йылісь гижис сэтшöм кывбурресӧ, кыдз: «''Тувсов вой''» («Тулысся ой», 1920), «''Кайла, видзöдла''» (1921), «''Гожöм пом''» (1922) да мый да.

Отир буракодь тӧдӧны сылісь пьесаэз "[[Изкар]]" да "Ныв сетöм".

Тима Вень олан сьӧрна уна вуджöтiс сідзжӧ роч да дӧсмирись литература.

20' воэзӧ Тима Веньлöн гижöттэз (кывбуррес, висьттэс, очерккес) неетша петавлiсӧ быдкодь ӧктӧттэзын, унажыксӧ велӧтчиссез понда лыддьӧтан небӧггезын. Шуам, 1923' вося «[[Выль туйöд]]» хрестоматияын сылӧн  {{comment|йӧзӧтöмӧсь|публикуйтӧмӧсь}} 21 гижöт.

20' воэз мöд джынын да 30' воэзӧ гижись тшӧкыта публикуйтчӧма «[[Ордым]]» да «[[Ударник]]» журналлэзын. Ойвыв вöр–ва йылісь, туйвыв пасйӧттэз да некымын мукöд гижöт петiсӧ и «[[Вöрлэдзысь]]» газетаын.
  
==Небöггез==
* ''Изкар (Важ коми олöмысь нёль торъя драма)''. – Сыктывдінкар: Коми нига лэдзанін, [[1926]]  
* ''Чисталёв Тима Веньлöн гижöдъяc. Воддза книга. Муртöса да муртöстöм лыддьöгъяс''. – Сыктывдінкар: Коми нига лэдзанін,[[1928]]
* ''«Ыджыд висьт» гижöдысь серпасторъяс''. – Сыктывдінкар, [[1929]] 
* ''Олöм вояс. Бöрйöмторъяс гижöд чукöрысь. Мöд том''. – Сыктывкар: Коми государственнöй издательство, [[1936]]
* ''Олöм вояс. Бöрйöм гижöдъяс''. – Сыктывкар: Коми книжнöй издательство, [[1957]] 
* ''Во гöгöр кытшовтöм'' (велӧдчысьлы библиотека серияын). - Сыктывкар: Коми книжнöй издательство, [[1959]] да [[1978]] вояс
* ''Менам гора тулыс''. – Сыктывкар: Коми книжнöй издательство, [[1980]]
* ''Эжва йывса колип''. – Сыктывкар: Коми книжнöй издательство, [[2000]]
* ''Ния (1908–1929 воясся гижӧдъяс)'' / Отв. ред., сост., заключ. ст. [[Лимерова Валентина Александровна|В.А. Лимеровой]]. – Сыктывкар: [[Кола (небӧг лэдзанін)|Изд-во "Кола"]], [[2010]]. – 592 с.
 
==Лыддьöтан==
* [[Латышева Вера Алексеевна|Латышева В.А.]]. ''Программные стихотворения Вениамина Чисталёва'' // Литература Коми: словарь школьника. — [[Сыктывкар]], [[2007]]. – С. 305-309.
* [[Дёмин Владимир Николаевич|Дёмин В.Н.]] ''На небе звезда ...'' – [[Сыктывкар]], [[1995]]. – С. 176-185.
* [[Дёмин Владимир Николаевич|Дёмин В.Н.]] ''Чисталёв Вениамин Тимофеевич'' // Писатели Коми: биобиблиографический словарь: В 2-х т. – [[Сыктывкар]], [[2001]]. – Т. 2. – С. 407-416. 
* [[Мартынов Валерий Иванович|Мартынов В.И.]] ''Вениамин Тимофеевич Чисталёв'' // История коми литературы: В 3-х т. – [[Сыктывкар]], [[1980]]. – Т. 2. – С. 195-204. 

==Ыстöттэз==
* [http://www.emc.komi.com/03/23/020.htm]
* [http://foto11.com/komi/writer/ven_chistalev.php Коми культура сайт]

==Ыстісяннэз==
<references/>
 
[[Категория:Персоналия:Коми]]
[[Категория:Коми гижысь]]

[[fi:Veniamin Tšistaljov]]
[[kv:Тима Вень]]
[[ru:Чисталёв, Вениамин Тимофеевич]]
