[[File:Ptarmigan9.jpg|thumb|200px|right||Айпöв бадьöг]]
'''Бадьöг''' (лат. ''Lagopus'' (Brisson, 1760)) — [[Курöгчужöмаэз|курöгчужöмаэз]] артiсь [[Таркодьöммез|таркодьöммез]] субфамилияись кай увтыр. 

== Аскоддьöм ==
Мöдiк таркодьöммезсянь бадьöг неöткодь то мыйöн: кокбöррес да кокчуннес сылöн вевттьöмöсь сук си кодь тыввезöн, кöдна дорйöны коккесö кöдзыт увья. 

Этася гыжжез бадьöгыслöн кузьжыкöсь да быд во вежсьöны линяйтöм одзын. 

== Олан да сёян нёж ==
Олöны бадьöггез пыр öтiлаын. Озö полö кöдзытiсь. Сёйöны туруна сёянсö, кöть кайпияннэз вермöны кокавны и геббезöс. 

== Йылöм ==
Быдöс виддэзлöн (чочком бадьöгысся) дзир иньпöлöс кольттялö да быдтö пияннэзöс. 
 
== Классификация ==
Одзжык лыддисö этiя увтырын квать вид. Öнi торйöтöны дзир куимö, кöдна и мыгöрнас и оланнас неöткодьöсь:
* [[Чочком бадьöг|Чочком бадьöг]] (Lagopus lagopus (Linnaeus, 1758))
* [[Чочкомбöжа бадьöг|Чочкомбöжа бадьöг]] (Lagopus leucurus (Richardson, 1831))
* [[Тундра бадьöг|Тундра бадьöг]] (Lagopus mutus (Montin, 1781))

== Олан муэз ==
Бадьöг увтырись кайез олöны кöдзыт ладорын. Чочком бадьöг олö Ойвыв [[Евразия|Евразия]]ын. Чочком бöжа бадьöг йылö [[Ойвыв Америка|Ойвыв Америка]] керöссэзын, а тундра бадьöг олö [[Арктика|Арктика]]ын и керöсаиннэзын кыдз Евразияын, сiдз и Ойвыв Америкаын.  

Миян [[Коми му|Коми муын]] олöны чочкöм бадьöг да тундра бадьöг.  


[[Category:Кайез]]

[[br:Brugyar]]
[[ca:Lagopus]]
[[de:Schneehühner]]
[[en:Lagopus]]
[[es:Lagopus]]
[[fi:Riekot]]
[[fo:Rýpa]]
[[fr:Lagopède]]
[[hu:Lagopus]]
[[it:Lagopus]]
[[lt:Žvyrės]]
[[nl:Lagopus]]
[[nn:Rype]]
[[no:Ryper]]
[[pt:Lagopus]]
[[ru:Белые куропатки]]
[[sv:Ripsläktet]]
[[zh:雷鸟属]]
