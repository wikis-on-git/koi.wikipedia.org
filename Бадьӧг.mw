[[Файл:Ptarmigan9.jpg|thumb|200px|right|Айпӧв бадьӧг]]
'''Бадьӧг''' (лат. ''Lagopus'') — [[курӧгчужӧмаэз]] артісь [[таркодьӧммез]] субфамилияись кай увтыр. 

== Аскоддьӧм ==
Мӧдік таркодьӧммезсянь бадьӧг неӧткодь то мыйӧн: кокбӧррес да кокчуннес сылӧн вевттьӧмӧсь сук си кодь тыввезӧн, кӧдна дорйӧны коккесӧ кӧдзыт увья. 

Этася гыжжез бадьӧгыслӧн кузьжыкӧсь да быд во вежсьӧны линяйтӧм одзын. 

== Олан да сёян нёж ==
Олӧны бадьӧггез пыр ӧтілаын. Озӧ полӧ кӧдзытісь. Сёйӧны туруна сёянсӧ, кӧть кайпияннэз вермӧны кокавны и геббезӧс. 

== Йылӧм ==
Быдӧс виддэзлӧн (чочком бадьӧгысся) дзир иньпӧлӧс кольттялӧ да быдтӧ пияннэзӧс. 
 
== Классификация ==
Одзжык лыддисӧ этія увтырын квать вид. Ӧні торйӧтӧны дзир куимӧ, кӧдна и мыгӧрнас и оланнас неӧткодьӧсь:
* [[Чочком бадьӧг]] (Lagopus lagopus (Linnaeus, 1758))
* [[Чочкомбӧжа бадьӧг]] (Lagopus leucurus (Richardson, 1831))
* [[Тундра бадьӧг]] (Lagopus mutus (Montin, 1781))

== Олан муэз ==
Бадьӧг увтырись кайез олӧны кӧдзыт ладорын. Чочком бадьӧг олӧ Ойвыв [[Евразия]]ын. Чочком бӧжа бадьӧг йылӧ [[Ойвыв Америка]] керӧссэзын, а тундра бадьӧг олӧ [[Арктика]]ын и керӧсаиннэзын кыдз Евразияын, сідз и Ойвыв Америкаын. 

Миян [[Коми му|Коми муын]] олӧны чочкӧм бадьӧг да тундра бадьӧг.

[[Категория:Кайез]]
