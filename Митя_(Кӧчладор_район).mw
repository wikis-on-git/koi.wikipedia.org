{{Кар-грезд
|Рӧм                     = Рочму
|Коми ним                = Митя
|Ас ним                  = Митино
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кöчладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|52|09|N|54|22|00|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 192
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34293
|Почта инпас             =619327
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Митя́''' — [[Перем ладор]]ись [[Перем ладорись Коми кытш|Коми кытш]]ын, [[Кöчладор район]]ісь [[Юксьӧв посадму]]ын коми грезд (деревня).

==Ним йылісь==

[[Файл:Митя. Беспруд дорын.JPG|right|300px|thumb|Беспруд дорын]]
[[Файл:Митя. Китайгорт.JPG|right|300px|thumb|Китайгорт]]
[[Файл:Митя. Лавка.JPG|right|300px|thumb|Лавка]]
[[Файл:Митя. Важ клуб.JPG|right|300px|thumb|Важ клуб]]
[[Файл:Митя. Гуналог.JPG|right|300px|thumb|Гуналог]]
[[Файл:Митя. Ыб туй.JPG|right|300px|thumb|Ыб туй]]
[[Файл:Митя. Беспруд сайын.JPG|right|300px|thumb|Беспруд сайын]]
[[Файл:Митя. Кыдзысйыл пруд.JPG|right|300px|thumb|Кыдзысйыл пруд]]

Вöлöма пö морт, кöда поздісьöм эта местаö, нимыс вöлі '''Митя'''. Сідз и пондасö шуны деревнясö.

==География==
Митя грездыс сулалö [[Кыдзыс (Лолӧгӧ усян ю)|Кыдзыс]] ю йыввезын, посадму шöринсянь ([[Юксьӧв (Кӧчладор район)|Юксьӧв]] посадсянь) асыввылö 1,6 км ылынаын да [[Кöч посад]]сянь ойвыв-асыввылö 33 км ылынаын.

=== Ордча грезддэз===

Митя грездсянь ойвыв-асыввылö 1,4 км ылынаын сулалö [[Пармайыл (Кӧчладор район)|Пармайыл]] (сэтчö эм веськыт туй), лунвыв-асыввылö 3 км ылынаын сулалö [[Бажӧв (Кӧчладор район)|Бажöв]], лунвылö 2,8 км ылынаын — [[Сизьӧв (Кӧчладор район)|Сизьöв]].

==Матісь ландшафттэз==

Татісь отир тöдöны сэтшöм ландшафттэз:
*'''Велта́с'''
*'''[[Каннявöр|Кання́вöр]]''' — вöр
*'''Кыдзысйы́л''' — вöр
*'''Кыдзы́скуш''' — ыб
*'''Маркопа́шня''' —  ыб
*'''Пожумья́ин'''
*'''Пыжья́ин'''
*'''Сидöрмыс'''
*'''Чига́нöвскöй вöр'''

Грезд дынын, Кыдзыс ю вылас, эмöсь унакодь пруддэз: 
*'''Кыдзы́с пруд''' 
*'''Бе́спруд''' 
*'''Кара́сь пруд''' 
*'''Кання́вöр пруд''' 
*'''Бажӧ́вскöй пруд''' 

Ордча вöррезын олöны [[кӧин]], [[руч]], [[кӧч]] да быдкодь кайез.

==Янсалöм==

Митя грездлöн торрез:
*'''Баддя́лог''', урдöлас, асыввывся 3 керку
*'''Гунало́г''', урдöлас, рытвыв
*'''Кита́йгорт''', велдöрас, рытвыв
*'''Ло́гина''' (?)
*'''Осёлкурья́''', вердöлас, асыввывся 4 керку

==Туйез==
Митя грездын куим туй <ref> [http://www.ifns.su/59/031/000041.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Урдöл туй	
| ул. Набережная  	
|-
|Вердöл туй	
|ул. Луговая  	
|-
|Ыб туй	
| ул. Полевая  	
|}

Эм отаин (площадь) '''Бар дынын''' <ref> Утробина Ирина Глебовна </ref>.

==История==
Эм археологгезöн адззöм [[Митядорись шойна]].

1880' воэзö Митяын вöлі 18 картавыл. Отирыс кöдздöмась сю, заптöмась вöр, вöравлöмась.

1909' во кежö татöн вöлі кык мельнича (мутовка). Олöмась 115 морт, кöдна видзöмась 27 горт.

Митяыс сэк вöлі [[Чердын уезд]]ісь [[Юксьӧв волось]]ын, 1924' во бöрын [[Кӧсладор_район|Кöсладор]] (1926' годсянь [[Кӧчладор_район|Кöчладор]]) районісь [[Юксьӧв сельсовет]]ын.

Советтэз дырни Митяас лоис «[[За коммунизм (колхоз)|За коммунизм]]» колхоз. Сэсся лоис «[[Юксьӧвскӧй (совхоз)|Юксьӧвскӧй]]» совхоз, Митяын вöлі совхозыслöн Первöй отделеннё. Вöлі ферма. 

==Веськöтлан==
Ӧні Митяыс пырӧ [[Юксьӧв посадму]]ӧ, 2006' воöдз вöлі [[Юксьӧв сельсовет]]ын. Грездын эм староста, полициялöн урядник вовлö Юксьöвись. 

==Отир==
Отирыс шусьöны '''ми́тинчи''' (öтік морт — '''митя́ись'''). 

Митинчи гишшöны унажыкыс [[Утробин]]. Эм и мöдік фамиллёэз - [[Юркин]], [[Сизов]].

2009' во пондöтчикö грездын олöмась 192 морт, кöдна видзöмась 59 горт. 

Отирыс — [[Коми отир|коми]]öсь, баитöны [[Коми кыв|коми]]öн.

Ордча грездын Митяын оліссесö нимкодялöны '''упа́ддез'''öн.

Торья отирыслöн эм нимкоддез: ''Арбуз Петь, Санко Вань, Паша Валь, Зинко Лёнь, Öнись Лёнь, Гоб Ныр, Одуванчик, Сьöд Иван, Гöрд Иван''.

==Кöзяйство да быт== 

Ыджыт {{comment|уджаиннэз|предприяттёэз}} грездын абуöсь. Отирыс быдтöны пода да карч, туруналöны, ягöдалöны, тшакьялöны, вöралöны.

Туйез грездас умöльöсь. Токö Юксьöвлань туйыс вевттьöм асфальтöн. Ветлö автобус, кöть тодильнöй сувтчаныс и абу. Джын отирлöн эм ас машинаэз.

Митинчи вермöны видзöтны телевизор, а радио кынымкö во кыдз ни орöтöмась. Эмöсь телефоннэз, а мобильниккез озö кутö. 

Эм кык лавка, кытöн вузалöны берсятор. Öт магазиныс шусьö '''Бар'''.

Шырсьыны да мый да отирыс, öддьöн колö кö, ветлöны Кöчöдз.

Эм аптека, медматісь медпункт — Юксьöвын. 

Кулöм отирöс Митровчи дзебöны Юксьöвас жö.

==Культура==
Челядьсад грездісь пöдналöмась. Челядь велöтчöны Юксьöвись школаын. Сэтöн жö медматын культура керку. Одзжык вöлöма асланыс клуб, керкуыс öнöдз сулалö.

Митяын берся гажöтаннэз чулöтлöны öддьöн шоча.

Отирыс медыджыт празьник туйö пуктöны [[Спас]]. Митяын да Пармайылын сія — асланыс вежалун. Этія лунö быд во матісь видззез вылын овлöны [[Спаскадся тышкасяннэз]], кöр Кöчладорись да Кöсладорись том отир тышкасьöны öтамöдныскöт.

Порйöтöны сідзжö [[Стречалун]], [[Ыджытлун]], Василей рыт, [[Масленича]]. 

Медматын вичку (киссьöм ни) — Юксьöвын.

==Казьмöтаннэз да сингажöтаннэз==
*'''Беспруд''', сійö лоöсьöтöмась сельсоветісь пред '''Бесов Николай Семёнович''' вöзйöм сьöрті
 
==Лыддьöтан==
*Коми-Пермяцкий национальный округ. Москва-Ленинград, 1948.
*Кочевский район: прошлое и настоящее / сост. Н. М. Коваль, С. Н. Пыстогова. Пермь, 2006. 464 с. ISBN 5-88009-020-5
* Утробина И. Г. Гижöм. Перем, 2011.

==Ыстісяннэз==
<references/>


{{Юксьӧв посадмуись олан иннэз}}

[[Категория:Кӧчладор район]]
