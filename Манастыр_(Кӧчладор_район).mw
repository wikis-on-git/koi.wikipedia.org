{{Кар-грезд
|Рӧм                     = Рочму
|Коми ним                = Манастыр
|Ас ним                  = Монастырь
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кöчладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = Поселье
|Кар                     = 
|Магдебургскӧй инӧд      = 
|Инлыдпассэс             = {{coord|59|50|20|N|54|25|34|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                =  
 |Отирӧс лыддян-гижан во =  
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34293
|Почта инпас             = 
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Манасты́р''' — [[Перем ладор]]ись [[Перем ладорись Коми кытш|Коми кытш]]ын, [[Кöчладор район]]ісь [[Юксьӧв посадму]]ын кöркöся грезд (деревня). 
 
==Ним йылісь==
Манастыр шусьö сідз сійöн, мыля татчö локтöмась овны отир [[Манастыр (Гайна район)|Манастыр]] грездісь, кöда сулалö [[Гайна район]]ын. Одзжык деревнясö шуöмась сідзжö '''Поселье''' нето рочöн ''Монастыское поселье''. 

==География==
Манастыр грезд сулалöма [[Зьвединка (ю)|Зьвединка]] ю дорын (одзжык гижöмась '''Зелинка''', '''Кузяковка''', öні '''Манастырка'''), öддьöн гажа местаын, [[Юксьӧв (Кӧчладор_район)|Юксьöв]]сянь лунвыв-асыввылö сизим километра ылынаын, с.ш. [[Юксьöвскöй Турция]]ын.

Татісь шоррез йылісь отирыс висьталöны сідз. Эм пö
*'''Кутья́''' шор, кöда петö сизим ключись и усьö
*'''Дрöньöвшор''' вылö, кöда усьö
*'''Зьведи́нка''' вылö, а медбöрьяыс — [[Кыдзыс (Лологлöн вож)|Кыдзыс]] юлöн вож.

===Ордча грезддэз===

Манастырыскöт ордчöн сулалöны деревняэз: ойвыв-асыввылö 0,8 км ылынаын [[Бажӧв (Кӧчладор_район)|Бажӧв]], асыввылö 1,8 км ылынаын [[Сизьӧв (Кӧчладор_район)|Сизьӧв]], лунвыв-асыввылö куим километра етш ылынаын [[Вершинин (Кӧчладор_район)|Вершинин]]  да [[Москвина (Кӧчладор_район)|Москвина]]. Асыввылö 2,3 км ылынаын сулалöма [[Чаняыб (Кӧчладор_район)|Чаняыб]] грезд.

==История==
Отир басни сьöрті, деревнясö сувтöтöмась [[Гайна]] ладорись манаккез, кöдна олöмась сэтчинся [[Манастыр (Гайна район)|Манастыр]] грездын. Йöзыс вöлöмась пö [[Роч отир|роч]]öсь, фамиллёэз [[Фалалеев]], [[Федурин]]. Но быдöс сёртоккез сьöрті Манастырас пыр олöмась токö [[Коми отир|коми]]эз.

Первуись Монастырское поселье пасйöма карта вылö [[А. Е. Теплоухов (Кӧчладор район)|А. Е. Теплоухов]] 1848' годö [[Чердын уезд]]ісь вöррез гижалікö. 1869' годö Манастырын олöмась 91 морт (50 мужик, 41 инька), вöлі 10 горт. Сэсся кöзяйствоэз содöмась: 1880' воэзö нія вöлöмась 17-а, 1909' годö 27-а. 1926' вося гижöтöм коста татісь адззöмась 190 мортöс (88 айка, 102 инька) 40 кöзяйствоын.

Манастырын перво вöлі торья колхоз, сэсся быдöс ордча грезддэз понда лоис öтласа колхоз  «[[Калиновка (колхоз)|Калиновка]]». 1970' воланьын «Калиновкасö» öтлаöтöмась Юксьöвись «[[За коммунизм (Юксьӧвись колхоз)|За коммунизм]]» колхозкöт да керисö «[[Юксьӧвскӧй (совхоз)|Юксьӧвскӧй]]» совхозлö мöд отделеннёöн.  Челядьыс ветлöмась велöтчыны Сизьöвö, сэсся Москвинаö.

Эшö 1970' годö Манастырын олöмась 106 морт. Сэсся грездсö пондöмась лыддьыны перспективатöмöн, трактсяняс ылын да. Отирыс мунісö татісь овны мöділаэзö, Москвинаö да кытчö да. 

==Веськöтлöм==

Манастыр перво вöлöма [[Чердын уезд]]ісь [[Юксьӧв волось]]ын, [[Сизьöв общество]]ас, 1924' во бöрсянь сія лоис [[Кӧсладор район|Кӧсладор]] (1926' годсянь [[Кӧчладор_район|Кӧчладор]]) районісь [[Вершинин сельсовет]]ын. 1960' воэзö, Вершининсис сельсоветсö вежöмась да, Манастыр пыртöмась [[Юксьӧв сельсовет]] увтö. Öні, 2006' восянь мувывторыс — Кöчладор районісь [[Юксьӧв посадму]]ын.

==Отир==
Öні Манастырас некин ни оз ов.

Отирыс шусьöмась '''манасты́рчи'''. Öтік айка морт — '''манасты́реч''', инька морт — '''манасты́рка'''. {{comment|Тöдчанним|Прилагательнöй}}ыс '''манасты́рись''' нето '''манасты́рскöй'''. 

Ордча грезддэзын татісь оліссесö нимкодявлöмась '''сьöд манастырчи'''.

==Берся==
*Öні Манастыр грезд местаын — паськыт видз, öті-öті сулалöны куим керку.
*Грездыс кöть и шусьö '''Манастыр''', но татöн не токö некöр манастырыс эз вöв, а нельки часовенка абу сулавлöма.

==Лыддьöтан==
*Коми-Пермяцкий национальный округ. Москва-Ленинград, 1948.
*Кочевский район: прошлое и настоящее / сост. Н. М. Коваль, С. Н. Пыстогова. Пермь, 2006. 464 с. ISBN 5-88009-020-5

==Ыстісяннэз==
<references/>


{{Юксьӧв посадмуись олан иннэз}}

[[Категория:Кӧчладор район]]
