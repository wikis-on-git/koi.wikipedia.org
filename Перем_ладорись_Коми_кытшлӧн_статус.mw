[[Image:Coat of arms of the Komi-Permyak Okrug.svg|150px|thumb||Коми кытшлöн вужпас]][[File:Coat of Arms of Perm.png|150 px|right|thumb|Перем ладорлöн вужпас]]
[[Перем ладорись Коми кытш|Перем ладорись Коми кытш]]  — ассяма '''статуса''' мувывтор [[Рочму|Рочму Федерацияись]] [[Перем ладор|Перем ладорас]]. 

Öння статус Коми кытшыслö вöлi пуктöма 2007 годö апрель коста, кöр [[Перем ладорлöн туйдöттэз лэдзись öксян|Перем ладор понда туйдöттэз лэдзись öксян]] (Законодательнöй собраннё) пыртiс оланö [[Перем ладорлöн Устав|Перем ладорлiсь Устав]]. Коми кытш йылiсь Уставас баитсьö VIII да IX юкöттэзын. 

Уставись 35 параграф сьöртi Коми кытш пырö Перем ладорö, кыдз мувывторöн веськöтлан юкöт, кöдалö сетöма тодиль статус. 

Коми кытшыслöн мувывторыс (территория) кольччö сы ыжда жö, мый ыжда вöлi Перем лапöвкöт öтлаасьтöдз. 

Перем ладор понда туйдöттэз лэдзись öксянын Коми кытш нимсянь баитöны кык морт, кöднö бöрйöны öтi манадата кык бöрьян кытшын.

Коми кытшын Перем ладор юралiссезлiсь шуöммесö пыртö оланö Перем ладорлöн Коми кытш делоэз сьöртi министерство.

Сы одзын пуктöмöсь сэтшöм моггез:

а) Кытшын  кöзяйство да социаль сфера зорöтöм, отирыслö бур олан лöсьöтöм.

б) Кытшын канму (государство) юралiссезлiсь шуöммесö оланö пыртан органнэзлiсь удж öтувтöм.

в) Перем ладорлöн юралан да Кытшись муниципал юкöттэзлöн асвеськöтлан  органнэз коласын öтласа удж öтувтöм.

г) Кытшын Федерация да Перем ладор нимсянь лэдзöм программаэсö оланö пыртiкö отсасьöм. 

д) Роч му Федерация да Перем ладор туйдöттэз сьöртi мöдiк моггез тыртöм, кöдна павкöны Коми кытшыс тодиль статуслö.

Коми кытш делоэз сьöртi министерствонас веськöтлö Перем ладорлöн министр, кöда лоö  Коми кытшын юралiсьöн. Мортыс пырö Перем ладорöн Веськöтланö (правительствоö). Вежны сiйö вермö Перем ладорлöн губернатор, Веськöтлансö юралiсь вöзйöм сьöртi. Кытшын министрыс вермö уджавны öтiк восянь вит воöдз.

Уставись 42 параграфын гижöм: Перм ладорын канму нимсянь веськöтлан органнэз '''колö лöсьöтны уджнысö сiдз, медбы перем коми отирлöн зорамис кыв, лов культура да этнослö аскодя мöдiк берся'''. Эта понда министерстволö сетöмöсь сэтшöм уджжез:

- лöсьöтлыны да пыртлыны олöмö канмулiсь тодиль программаэз перем коми этнос видзöм понда, коми отирлiсь кыв да культура зорöтöм понда;

- ловзьöтны да зорöтны коми отирын басöк берся да кипод уджжез керны кужöм;

- керны сiдз, медбы зорамисö комиöн паськыта юöртан везöттэз, медбы коми отирлö Роч му туйдöттэзöн лöсьöтöм ыждаын позис кывзыны-лыддьöтны да паськöтны юöррез ас кыв вылын;

- керны сiдз, медбы аркмисö да уджалiсö канму нимсянь ладорыслöн велöтан да культура керкаэз, кöдна видзöны да зорöтöны коми отирлiсь аскылöм, да отсавны ны уджжезлö Роч му Федерация да Перем ладор туйдöттэз сьöртi.

Перем ладорись Коми кытшын веськöтлан кылöн лоö [[Роч кыв|роч кыв]]. Сыкöт öтлаын веськöтлан керкуэзын позьö баитны и комиöн ([[Перем Коми кыв|перем коми кыв]] вылын).


[[Category:Перем ладорись Коми кытш]]
[[Category:Юристпруденция]]
