{{Кар-грезд
|Рӧм                     = Рочму
|Коми ним                = Гурин
|Ас ним                  = ''Гурино''
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кудымкар район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|10|55|N|54|41|02|E|type:city}}  
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 354
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34260
|Почта инпас             =  619567
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Гу́рин''' (мукӧдыс шуӧны '''Гу́рина''') – [[Перем ладор]]ись [[Перем ладорись Коми кытш|Коми кытш]]ын, [[Кудымкар район]]сис [[Йӧг посадму]]ын ыджыт грезд (деревня). 

==Ним йылісь==
[[Файл:Гурина1.jpg|right|250 px|thumb|Гурин. Öтласа вид]]
[[Файл:Гурина2.jpg|right|250 px|thumb|Гурин дорын]]
[[Файл:Гурина. Школа.jpg|right|250 px|thumb|Школа]]
[[Файл:Гурина. Няньпöжалан.jpg|right|250 px|thumb|Няньпöжалан]]
[[Файл:Гурина. Стадион.jpg |right|250 px|thumb|Стадион ]]
[[Файл:Гурина. Сельполöн лавка.jpg|right|250 px|thumb|Сельполöн лавка]]
[[Файл:Гурина. Асторья лавка.jpg|right|250 px|thumb|Асторья лавка]]
[[Файл:Гурина дынын.jpg|250 px|thumb|Гурин дынын]]
[[Файл:Гурина дынын2.jpg|250 px|thumb|Гуринланьын]]


Татісь отир висьтасьöм сьöрті '''Гурин''' грездыслöн нимыс аркмöма '''Гурий''' морт нимсянь. Мукöдыс бöра баитöны, '''гури''' нима чери сьöрті пö шуöны грездсö.

==География==
Гурин грезд сулалӧ [[Камашор (ю)|Камашор]] уссё гöгöр да улынжык [[Йӧгва (ю)|Йӧгва]] ю пöлöн, [[Кудымкар]]сянь ойвылӧ 20 км ылынаын, (автобусöн кö мунны, локтан 35-40 минутаöн). 

Медматын оланін – [[Савин (Кудымкар район)|Савин]] грезд, сулалö Гурин бердын топ, Йöгва кузя катыт. Вылöжык кö Йöгва кузя кайны, петö [[Мов (Кудымкар район)|Мов]], сы сайын – [[Ӧреп (Кудымкар район)|Ӧреп]] да [[Паршак (Кудымкар район)|Паршак]]. Лэдзчан кö Йöгваыс кузя, адззан [[Мижуй (Кудымкар район)|Мижуй]] да [[Ермак (Кудымкар район)|Ермак]]. Камашор ю пöлöн кö кайны, локтан [[Камашор (Кудымкар район)|Камашор]] грездö. Гуринсянь асыввылö километра етш ылынаын сулалö [[Чукыль (Кудымкар район)|Чукыль]] грезд (кöдö эшö шуöны '''Важ Чукыль'''), а ойвыв-асыввылö 1,7 км ылынаын поздісьöм [[Виль Чукыль (Кудымкар район)|Виль Чукыль]].

==Янсалӧм==
Гурин грездын öні нёль тор <ref>Нечаева Ирина Анатольевна сьöрті</ref>:

*'''Гурина'''
*[[Жеребцова]]
*[[Порозовчи]]
*[[Сісьпинь]]

Камашор ю ньылат шульга ладорыс Гуринаӧн и шусьӧ, веськыт ладорас куйлӧ с. ш. '''Сісьпинь'''. 1960 годдэзӧ Сісьпинсянь вевдӧрас – Савин Савин грездланяс вептісӧ виль школа, кӧда гӧгӧрын чужис '''Виль посёлок'''. Сэтчӧ отирыс локтӧмась овны Ӧрепись да [[Вотяк (Кудымкар район)|Вотяк]]ись.  
 
==Туйез==
Гуринын öні лыддьöны кыкьямыс {{comment|туй|улича}} да öтік {{comment|туйколас|переулок}} <ref> [http://www.ifns.su/59/032/000077.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Виль туй	
|ул. Новая	
|-
|Керöсвыв туй	
|ул. Нагорная	
|-
|Медшöр туй	
|ул. Центральная	
|-
|Ойвыв туйколас	
|пер. Северный  	
|-
|Парк туй	
|ул. Парковая	
|-
|Строитіссез туй	
|ул. Строителей	
|-
|Школа туй	
|ул. Школьная	
|-
|Ыб туй	
|ул. Полевая	
|-
|Юсай туй	
|ул. Заречная	
|}

Ныись медыджыт туйнас лыддисьö '''Медшöр туй'''.
==Веськöтлан==
Ӧні Гуриныс пырӧ [[Йӧг посадму]]ӧ, одзжык сія вӧлі [[Мижуй сельсовет]]ын, а эшӧ одзжык – [[Алёковчи сельсовет]]ын.

==Отир==
2009 во пондӧтчикӧ Гуринын олісӧ 354 морт, кӧдна видзисӧ 107 горт. Отирыс шусьӧны '''гуринчи''' нето '''гуриновса''' (öтік инька морт лоö '''гуриновка'''). 

Памиллёэз коласын медуна [[Гусельников]]вез, [[Надымов]]вез, [[Нечаев]]вез, [[Петров]]вез

Оліссез [[Коми отир|коми]]öсь, баитöны [[Коми кыв|коми]]öн.

==Кӧзяйство да быт==
Гурин муэз пырӧны Киров нима колхозӧ (шӧрин – Мижуйын). 

Эм няньпöжалан да ферма. Фермаыс вузалö яй да йöв.

Отирыс тшакьялöны, ягöдалöны, öктöны веськöтчан туруннэз. Чериалöны етша, мыля ыджыт ваэз абуöсь.

Грездын эм кык вузасянін: ӧтыс – сельпо, мӧдыс – асторья лавка.

Мукöд туйез вевттьöмöсь асфальтöн, но унажыкыс - кöдзаöн.

Уна отирлöн эм ас машинаэз. Автобус ветлö быд лун нёлись.

Гуринын позьö видзöтны телевизор да кывзыны радио. Мобильниккез кутöны Мегафонлісь вез.

Быт службаэз абуöсь, шырсьыны да мый да отирыс ветлöны Кудымкарö.

Кӧркӧ татӧн вӧлі медпункт, ӧні грездас поздісьö Мижуй лечебницалӧн офис (амбулатория). Школаын осьтöмась аптека.

Кулöммезнысö гуриновса дзебöны Молö.

==Культура да быт==

Гуринас эм челядьсад. Татчӧ вайӧтлӧны кагаэзнысӧ не токӧ гуринчи, но и алёковчи да мижуевчи.

Гуринын эм шӧрӧт школа, кытчӧ вовлӧны челядь 12 грездісь,  сы лыдын и Мижуйись. Школа керкуын эм библиотека.  

Культура керку не клуб абу.

Порйöтлöны унажыксö [[масленича]] да [[семик]]кез.

Кӧркӧ грездын вӧлі часовня. Öні отирыс ветлöны юрбытны Йöгö нето [[Кудымкар]]ö.

==Казьмöтаннэз да сингажöтаннэз==

==Ордча ландшафттэз==
Гуринасянь Кудымкарлань мунікӧ шульга ладорын петӧ ыджыт керӧс – [[Понгород]]. Сэтчин тшакьялӧны, а вежалунӧ гажа местаэзӧ ӧксьӧны томпӧлӧс да орсӧны ӧзтӧм бипуррез дынын.

Мöдік ландшафттэз:

*'''Курöг'''
*'''Рас'''
*[[Стариклог]]
*[[Чывк]]

== Ӧшмӧссэз ==

* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* Васькина Т. А. Висьтасьӧм. Кудымкар, 2010.
*Нечаева И. А. Гижöм. Перем, 2011.
* Шумилов Е. Н. Твоя малая родина: Краткий историко-топонимический справочник. 4-е изд., испр. и доп. Пермь, 2005.

==Ыстісяннэз==
<references/>


{{Йӧг посадмуись олан иннэз}}

[[Категория:Кудымкар район]]
