'''Камайыв вылынiн''' (рочöнжык: '''Верхнекамскöй возвышеннось''') — [[Кама (ю)|Кама]] ю йыввезын сулалан вылынiн. Сiйö ас коласаныс торйöтöмась [[Перем ладорись Коми кытш|Коми кытш]], [[Удмурт Республика|Удмурт республика]] да [[Киров лапöв|Киров лапöв]].

Камайыв вылынiнас асыввыв покатсяняс пондöтчöны Камалöн медыджыт веськыт вожжес – [[Кöсва (ю)|Кöсва]], [[Иньва (ю)|Иньва]] да [[Обва (ю)|Обва]], а рытвыв покатсяняс босьтö пондöтчансö и ачыс Кама юыс. 

Камайыв вылынiн лэбö мувевдöрнас 300–335 метраöдз. Медвылын чутыс – [[Краснояр керöс|Краснояр керöс]] (337 м), куйлö Киров лапöлiсь [[Зюзьдiн район|Зюзьдiн район]]ын. Шöрöт лыдпассэз, бöра, дзир 240–280 м мымда. 

Камайыв вылынiн тэчöма сёйезiсь, мергеллезiсь да лыаись. Вевттьöм сiя унажыксö лысъя вöрöн.

Камайыв вылынiн – [[Коми отир|коми отир]]лöн [[Зюзьдiнса|зюздiн увтыр]]ыслö важся горт.


[[Category:Коми муись мувевдöр]]

[[be:Верхнякамскае ўзвышша]]
[[cv:Тури Чулман Атăл сăртлăхĕ]]
[[nl:Boven-Kamahoogte]]
[[ru:Верхнекамская возвышенность]]
[[uk:Верхньокамська височина]]
