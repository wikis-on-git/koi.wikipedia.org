'''Кривощёкова-Гантман Антонина Семёновна''' (1921–1995) — [[Коми отир|коми]] лингвист, доцент. Туялiс [[Перем коми кыв|перем коми кыв]], унажыксö [[Ономастика|ономастика]]. Филология сьöртi кандидат.

== Олантуй ==
Кривощёкова Антонина чужис 1921 август 17 лунö [[Юсьва район|Юсьва район]]iсь [[Вижöв (Юсьва район)|Вижöв]] деревняын. Помалiс [[Кудымкар|Кудымкар]]ись педагогика сьöртi училищё, 1939 годö ыстiсö велöтчыны [[Питеркар|Ленинград]]ö государственнöй университетö [[Чудь-йöгра кыввез|чудь-йöгра кыввез]] сьöртi факультет вылö. [[Айму понда ыджыт косясян|Айму понда ыджыт косясян]] коста уджалiс медсойöн блоктруйтöм Ленинградын. Университетсö помалöм бöрын велöтчис аспирантураын. 

1952 годö дорйис кандидат ним шедтан [[Диссертация|диссертация]] «Словарный состав и словоизменение иньвенского диалекта коми-пермяцкого языка» тема вылö. 

Уджалiс Кудымкарас [[Велöтiссезöс дасьтан институт (Кудымкар)|велöтiссез институт]]ын, сыбöрын 1955 восянь пондiс уджавны Перемас [[Педагогика сьöртi университет (Перем)|педагогика сьöртi государственнöй институт]]ын, кытöн оссис [[Перем коми юкöт (Перемись педуниверситетын)|перем коми юкöт]]. Эстöн сiя уджалiс 30 годся дыржык. 

== Небöггез ==
Лöсьöтiс студенттэз понда велöтан да отсасян небöггез, туйдöтан литература да программаэз. Гижис 90 гöгöр статья. Сылöн туялан редакция да соавторствоын петiсö учебниккез. Öтлаын [[Баталова Раиса Михайловна|Р. М. Баталова]]кöт сiя лöсьöтiс «Коми-пермяцкöй орфографическöй словарь» да «Коми-пермяцко-русскöй словарь».

== Уджжез ==
* ''Кривощёкова-Гантман А. С. да кин да''. Коми-пермяцкий язык. Пермь, 1961
* ''Кривощёкова-Гантман А. С.'' Откуда эти названия?. Пермь, 1973
* ''Баталова Р. М., Кривощёкова-Гантман А. С.'' Коми-пермяцко-русский словарь. М, 1985
* ''Кривощёкова-Гантман А. С.'' Географические названия Верхнего Прикамья. Пермь, 1983
* ''Баталова Р. М., Кривощёкова-Гантман А. С.'' Коми-пермяцко-русский орфографический словарь. Кудымкар, 1992
* ''Кривощёкова-Гантман А. С.'' Собрание сочинений в 2 тт. Пермь, 2006

== Ошканпасэз ==
Педагоггезöс велöтöм-лöсьöтöм понда да ассис наука удж пуктöм понда наградитöм «Отличник народного просвещения РСФСР» значокöн да сизим медальöн.

[[Category:Wp/koi]]
[[Category:Кывтöдöм]]
[[Category:Коми отир]]

[[ru:Кривощёкова-Гантман, Антонина Семёновна]]
