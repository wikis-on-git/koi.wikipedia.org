[[Файл:Гантман.jpg|250 px|right|thumb|А. С. Кривощёкова-Гантман]]

'''Кривощёкова-Гантман Антонина Семёновна''' (1921–1995) — [[Коми отир|коми]] лингвист, доцент. Туяліс [[перем коми кыв]], унажыксӧ [[ономастика]]. Филология сьӧрті кандидат.

== Олантуй ==
Кривощёкова Тоня чужöма 1921' август 17' лунӧ [[Юсьва район]]ісь [[Виджӧв (Юсьва район)|Виджӧв]] {{comment|грездын|деревняын}}. Помалöма [[Кудымкар]]ись педагогика сьӧрті училищё, 1939' воын сійö ыстöмась велӧтчыны [[Петракар|Ленинград]]ӧ {{comment|канувтісь|государственнӧй}} университетӧ [[чудь-йӧгра кыввез]] сьӧрті факультет вылӧ. [[Айму понда ыджыт косясян]] коста уджалöма медсойӧн блоктруйтӧм Ленинградын. Университетсӧ помалӧм бӧрын велӧтчöма аспирантураын. 

1952' годö дорйис кандидат ним шедтан [[диссертация]] «Словарный состав и словоизменение иньвенского диалекта коми-пермяцкого языка» темаöн. 

Уджаліс перво Кудымкарас [[Велӧтіссезӧс дасьтан институт (Кудымкар)|велӧтіссез институт]]ын, а 1955' воын вуджис Перемас [[Педагогика сьӧрті университет (Перем)|педагогика сьӧрті {{comment|канувтісь|государственнӧй}} институт]]ö, кытӧн самöй оссис [[Перем коми юкӧт (Перемись педуниверситетын)|перем коми {{comment|юкӧт|отделеннё}}]]. Эстӧн сія уджаліс 30 годся дыржык. 

== Небӧггез ==
Лӧсьӧтіс студенттэз понда велӧтан да отсасян небӧггез, туйдӧтан литература да программаэз. Гижис 90 гӧгӧр статья. Сылӧн туялан редакция да соавторствоын петісӧ учебниккез. Ӧтлаын [[Баталова Раиса Михайловна|Р. М. Баталова]]кӧт сія лӧсьӧтіс «Коми-пермяцкӧй орфографическӧй словарь» да «Коми-пермяцко-русскӧй словарь».

== Уджжез ==
* ''Кривощёкова-Гантман А. С. да кин да''. Коми-пермяцкий язык. Пермь, 1961
* ''Кривощёкова-Гантман А. С.'' Откуда эти названия?. Пермь, 1973
* ''Баталова Р. М., Кривощёкова-Гантман А. С.'' Коми-пермяцко-русский словарь. М, 1985
* ''Кривощёкова-Гантман А. С.'' Географические названия Верхнего Прикамья. Пермь, 1983
* ''Баталова Р. М., Кривощёкова-Гантман А. С.'' Коми-пермяцко-русский орфографический словарь. Кудымкар, 1992
* ''Кривощёкова-Гантман А. С.'' Собрание сочинений в 2 тт. Пермь, 2006

== Ошканпасэз ==
Педагоггезӧс велӧтӧм-лӧсьӧтӧм понда да ассис наука удж пуктӧм понда наградитӧм «Отличник народного просвещения РСФСР» значокӧн да сизим медальӧн.

[[Категория:Кывтӧдӧм]]
[[Категория:Коми отир]]

[[ru:Кривощёкова-Гантман, Антонина Семёновна]]
