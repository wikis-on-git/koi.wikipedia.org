[[Файл:Иньва.JPG|right|300 px|thumb|Иньва ю]]

'''И́ньва''' (одзжык шуöмась '''Инва''') — ыджыткодь ю [[Перем ладор]]ись [[Перем ладорись Коми кытш|Коми кытш]]ын, [[Кама (ю)|Кама]]лӧн веськыт вож. 

Иньвалӧн кузяыс – 257 км. Бассейныс – 5 920 км² ыжда. Ваӧктан вылынаыс (шӧркодяс) – 188 м. Пӧлінь (шӧркодяс) – 0,2 м/км <ref>[http://www.perm1.ru/run/Kl9HotDEux.html?scenary=fT4wgks29D&sdo=QQc7IHcMRd Перем лапӧвлӧн энциклопедия — ИНЬВА]</ref>.

Иньва пондӧтчӧ [[Камайыв вылынін]]ын, неылын [[Киров лапӧв]]кӧт визирсяняс. Юыс котӧртӧ Коми му кузя асыввылӧ да усьӧ Кама вавидзанӧ [[Майкар (посёлок)|Майкар]] дорын, [[Иньва курья]] аркмӧттӧнняс.

Юыс йысялӧ унажыксӧ октяб помын нето нояб пондӧтчикӧ, а оссьӧ – апрель коста. 

Иньвалӧн уна вож.
 
Шульгаланьсянь сыӧ усьӧны

* [[Шӧрвож (Иньва усян ю)|Шӧрвож]] 
* [[Кордью (ю)|Кордью]] 
* [[Жувшор (ю)|Жувшор]] 
* [[Вежайка (Иньваӧ усян ю)|Вежайка]] 
* [[Кува (Иньваӧ усян ю)|Кува]] 
* [[Серва (ю)|Серва]]
* [[Велва (ю)|Велва]] 
* [[Истер (ю)|Истер]] 
* [[Ойвыв Ык (ю)|Ойвыв Ык]] 
* [[Дӧйӧг (ю)|Дӧйӧг]] 
* [[Баддю (Иньваӧ усян ю)|Баддю]] 
* [[Пӧй (ю)|Пӧй]] 
* [[Купрӧска (ю)|Купрӧска]]
* [[Исыв (ю)|Исыв]] 
* [[Ӧнь (ю)|Ӧнь]] 

Веськыт ладорсянь сыкӧт ӧтлаасьӧны:
* [[Ыджытшор (Иньваӧ усян ю)|Ыджытшор]]
* [[Кӧтыс (Иньваӧ усян ю)|Кӧтыс]] 
* [[Пышья (Иньваӧ усян ю)|Пышья]]
* [[Налимашор (Иньваӧ усян ю)|Налимашор]]
* [[Прониншор (Иньваӧ усян ю)|Прониншор]]
* [[Ович (Иньваӧ усян ю)|Ович]] 
* [[Лунвыв Ык (ю)|Лунвыв Ык]] 
* [[Юсьва (ю)|Юсьва]] 
* [[Вежашор (Иньваӧ усян ю)|Вежашор]] 
* [[Кичашор (ю)|Кичашор]] 
* [[Куч (ю)|Куч]] 
* [[Кырдымка (ю)|Кырдымка]] 
* [[Романшор (ю)|Романшор]] 

Медыджытӧсь ны коласын – [[Велва (ю)|Велва]], [[Юсьва (ю)|Юсьва]], [[Кува (Иньваӧ усян ю)|Кува]] да [[Исыв (ю)|Исыв]].

Ю котӧртӧ Коми кытшись кык район пыр: [[Кудымкар район|Кудымкарскӧй]] да [[Юсьва район|Юсьвинскӧй]]. Сы дорын сулалӧны олан иннэз: [[Видзай (Кудымкар район)|Видзай]], [[Дёма (Кудымкар район)|Дёма]], [[Нёльсин (Кудымкар район)|Нёльсин]], [[Иньвайыв (Кудымкар район)|Иньвайыв]], [[Пешнигорт (Кудымкар район)|Пешнигорт]], [[Кудымкар]], [[Тшакылёвчи (Кудымкар район)|Тшакылёвчи]], [[Карпов (Юсьва район)|Карпов]], [[Аксёновчи (Юсьва район)|Аксёновчи]], [[Купрӧс (Юсьва район)|Купрӧс]], [[Ыджыт Можга (Юсьва район)|Ыджыт Можга]], [[Ӧнь (Юсьва район)|Ӧнь]], [[Майкар (Юсьва район)|Майкар]].

Иньва бассейнын унажык отирыс – комиӧсь, кӧдна аркмӧтӧны этнография сьӧрті тодильнӧй группа – [[иньвенса]].

Иньва, кыдз и [[Кӧсва (ю)|Кӧсва]] – перем коми отирлӧн ошшасян. Юсӧ сьылӧтӧны быдкодь писняэзын да кывбуррезын.

«[[Иньва (лыддьӧтан ӧктӧт)|Иньва]]» ним новйӧ сідзжӧ перем коми лыддьӧтан ӧктӧт, кӧдӧ кадісь кадӧ лэдзлӧны Кудымкарын асланым гижиссез журналыс туйӧ.

== Ыстісяннэз ==
<references/>

== Ӧшмӧссэз ==
* География Коми-Пермяцкого автономного округа. Пермь, 1992. ISBN 5-7625-0162-0.
* Коми-Пермяцкий национальный округ. Москва-Ленинград, 1948.

[[Категория:Перем ладорись Коми кытшын юэз]]

[[cs:Iňva]]
[[da:Inva]]
[[de:Inwa]]
[[en:Inva River]]
[[es:Río Inva]]
[[fi:Inva]]
[[it:In'va]]
[[nn:Inva]]
[[no:Inva]]
[[ru:Иньва]]
[[zh:伊尼瓦河]]
