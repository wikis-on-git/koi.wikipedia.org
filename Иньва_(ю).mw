'''И́ньва''' (важынжык – '''Инва''') — ыджыткодь ю [[Перем ладор|Перем ладор]]ись [[Перем ладорись Коми кытш|Коми кытш]]ын, [[Кама (ю)|Кама]]лöн веськыт вож. 

Иньвалöн кузяыс – 257 км. Бассейныс – 5 920 км² ыжда. Ваöктан вылынаыс (шöркодяс) – 188 м. Пöлiнь (шöркодяс) – 0,2 м/км <ref>[http://www.perm1.ru/run/Kl9HotDEux.html?scenary=fT4wgks29D&sdo=QQc7IHcMRd Перем лапöвлöн энциклопедия — ИНЬВА]</ref>.

Иньва пондöтчö [[Камайыв вылынiн|Камайыв вылынiн]]ын, неылын [[Киров лапöв|Киров лапöв]]кöт визирсяняс. Юыс котöртö Коми му кузя асыввылö да усьö Кама вавидзанö [[Майкар (посёлок)|Майкар]] дорын, [[Иньва курья|Иньва курья]] аркмöттöнняс.

Юыс йысялö унажыксö октяб помын нето нояб пондöтчикö,  а оссьö – апрель помын нето май пондöтчикö. 

Иньвалöн уна вож.
 
Шульгаланьсянь сыö усьöны

* [[Шöрвож (Иньва усян ю)|Шöрвож]] 
* [[Кордью (ю)|Кордью]] 
* [[Жувшор (ю)|Жувшор]] 
* [[Вежайка (Иньваö усян ю)|Вежайка]] 
* [[Кува (Иньваö усян ю)|Кува]] 
* [[Серва (ю)|Серва]]
* [[Велва (ю)|Велва]] 
* [[Истер (ю)|Истер]] 
* [[Ойвыв Ык (ю)|Ойвыв Ык]] 
* [[Дöйöг (ю)|Дöйöг]] 
* [[Бадья (Иньваö усян ю)|Бадья]] 
* [[Пöй (ю)|Пöй]] 
* [[Купрöска (ю)|Купрöска]]
* [[Исыв (ю)|Исыв]] 
* [[Öнь (ю)|Öнь]] 

Веськыт ладорсянь сыкöт öтлаасьöны:
* [[Ыджытшор (Иньваö усян ю)|Ыджытшор]]
* [[Кöтыс (Иньваö усян ю)|Кöтыс]] 
* [[Пышья (Иньваö усян ю)|Пышья]]
* [[Налимашор (Иньваö усян ю)|Налимашор]]
* [[Прониншор (Иньваö усян ю)|Прониншор]]
* [[Ович (Иньваö усян ю)|Ович]]  
* [[Лунвыв Ык (ю)|Лунвыв Ык]] 
* [[Юсьва (ю)|Юсьва]] 
* [[Вежашор (Иньваö усян ю)|Вежашор]] 
* [[Кичашор (ю)|Кичашор]] 
* [[Куч (ю)|Куч]] 
* [[Кырдымка (ю)|Кырдымка]] 
* [[Романшор (ю)|Романшор]] 

Медыджытöсь ны коласын – [[Велва (ю)|Велва]], [[Юсьва (ю)|Юсьва]], [[Кува (Иньваö усян ю)|Кува]] да [[Исыв (ю)|Исыв]].

Ю котöртö Коми кытшись кык район пыр: [[Кудымкар район|Кудымкарскöй]] да [[Юсьва район|Юсьвинскöй]]. Сы дорын сулалöны олан иннэз: [[Видзай (грезд, Куд. р.)|Видзай]], [[Дёма (грезд, Куд. р.)|Дёма]], [[Нёльсин (грезд, Куд. р.)|Нёльсин]], [[Иньвайыв (Кудымкар район)|Иньвайыв]], [[Пешнигорт (Кудымкар район)|Пешнигорт]], [[Кудымкар|Кудымкар]], [[Тшакылёвчи (грезд, Куд. р.)|Тшакылёвчи]], [[Карпов (посад)|Карпов]], [[Аксёновчи (посад)|Аксёновчи]], [[Купрöс (посад)|Купрöс]], [[Ыджыт Можга (грезд, Юс.р.)|Ыджыт Можга]], [[Öнь (посад)|Öнь]], [[Майкар (посёлок)|Майкар]].

Иньва бассейнын унажык отирыс – комиöсь, кöдна аркмöтöны этнография сьöртi тодильнöй группа – [[Иньвенса|иньвенса]].

Иньва, кыдз и  [[Кöсва (ю)|Кöсва]] – перем коми отирлöн ошшасян. Юсö сьылöтöны быдкодь писняэзын да кывбуррезын.

«[[Иньва (лыддьöтан öктöт)|Иньва]]» ним новйö сiдзжö перем коми лыддьöтан öктöт, кöдö кадiсь кадö лэдзлöны Кудымкарын асланым гижиссез журналыс туйö.

== Ыстiсяннэз ==
<references/>

== Öшмöссэз == 
* География Коми-Пермяцкого автономного округа. Пермь, 1992. ISBN 5-7625-0162-0.
* Коми-Пермяцкий национальный округ. Москва-Ленинград, 1948. 

[[Category:Wp/koi]]
[[Category:Перем ладорись Коми кытшын юэз]]

[[cs:Iňva]]
[[es:Río Inva]]
[[fi:Inva]]
[[it:In'va]]
[[nn:Inva]]
[[no:Inva]]
[[RU:Иньва]]
