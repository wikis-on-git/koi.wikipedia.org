[[Файл:Srednesibirskoe ploskogorie vid s reki Tunguska 01.jpg|thumb|210px|Сибир шӧрись джуджытін: Улісь Тунгускасянь нёджӧв Путорана плато вылӧ<ref>[http://www.flickr.com/photos/jxa/2824125797/ Гижалӧм flickr.com-ись] </ref>]]
[[Файл:Srednesibirskoe ploskogorie les v rajone reki Tunguska 01.jpg|thumb|210px|Пожума яг Улісь Тунгуска дорын<ref>[http://www.flickr.com/photos/jxa/2824188213/meta/ Гижалӧм flickr.com-ись] </ref>]]

'''Сибир шӧрись джуджытін''' (як. '''Орто Сибиир хаптал хайалаах сирэ''') – [[Асыввыв Сибир]]ын, [[Сибир под]] вылын сулалан джуджытін. Джуджытіныслісь муувывторсӧ янсӧтӧны ас коласаныс [[Якутму]], [[Краснояр ладор]] да [[Иркут лапӧв]].

Лунвылас Сибир шӧрись джуджытін пыкӧтасьӧ керӧссэзӧ: этӧ [[Асыввыв Саян]], [[Байкал дорись мусюр|Байкал дорись]] да [[Байал сайись мусюр|Байкал сайись мусюр]]рез. Рытвылын сыкӧт ордчӧн куйлӧ [[Сибир рытвылісь волькытін]], ойвылас – [[Сибир ойвылісь улынін]], асыввылас – [[Якутму шӧрись улынін]].

Сибир шӧрись джуджытін понда ассямаӧсь паськыт платоэз да кряжжез. Медыджыт вылына – 1701 м ([[Путорана плато]]). Паськыт муэз босьтӧны уна вося кын породаэз, кӧдна [[Вилюй плато]] вылын 1,5 км ыждаӧсь (мушар вылас нія медыджытӧсь) <ref>[http://slovari.yandex.ru/dict/geography/article/geo/geo1/geo-0937.htm Словарь современных географических названий. Вилюйское плато]</ref>.

Климат Сибир шӧрись джуджытін вылын чорыта континентвывся. Быдмӧны унажыксӧ лисвення вӧррез, лунвылыжык – пожума-лисвення вӧррез да пожума яггез. Джуджытін ойвылас – керӧсвывся [[Тундра|тундраэз]].

Сибир шӧрись джуджытінас мукӧдлаын куйлӧны вӧрстеппез ([[Кан степ|Кан]] да [[Краснояр степ|Краснояр вӧрстеп]]пез) да степпез ([[Балаган степ]]).

Джуджытінас эм уна колана шедтас: никель, ыргӧн да кӧрт рудаэз, из шом, графит, из сов, [[мусир]], газ.

Сибир джуджытін кузя кывтан-котӧртан юэз нуӧны ванысӧ Ойвыв Йыа океанлань. Медыджыт юэс татӧн: [[Улісь Тунгуска (ю)|Улісь Тунгуска]], [[Шӧрӧт Тунгуска (ю)|Шӧрӧт Тунгуска]], [[Ангара (ю)|Ангара]], [[Лена (ю)|Лена]], [[Вилюй (ю)|Вилюй]], [[Хатанга (ю)|Хатанга]].

== Ыстісяннэз ==
<references/>

[[Категория:Сибир]]

[[es:Meseta central siberiana]]
[[sr:Средњосибирска висораван]]
