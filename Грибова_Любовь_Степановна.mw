'''Грибова Любовь Степановна''' (1933—1986) — [[Перем ладорись Коми кытш|Перем коми кытш]]ись коми этнограф, этнография сьöртi кандидат. 

==Олан туй==

Любовь Степановна чужис [[Кöчладор район|Кöчладор район]]ісь [[Ыджыт Коча (Кöчладор район)|Ыджыт Коча]]ын. Велöтчис [[Кöч посад|Кöч посад]]iсь шöрöт школаын, [[Кудымкар|Кудымкар]]ись велöтiссез институтын. Уджаліс Кöчладор районісь [[Öтöпка (Кöчладор район)|Öтöпка]] да [[Петукöв (Кöчладор район)|Петукöв]] школаэзын. 

1956 воын пондiс велöтчыны историкö [[Мöсква|Мöсква]]ись университетын.  Велöтчытöнняс ветлiс нёль научнöй экспедицияö. Велöтчöмсö помалöм бöрын мунiс [[Сыктывкар|Сыктывкар]]ö, кытöн вöлi наука уджалiсьöн [[СССР|СССР]]-ись Наукаэз Академиялöн Коми филиалын. Кык год бöртi сiя пондiс уджавны [[Перем комиэз|перем коми]] этнография сьöртi асторья тема вылын — «Историческая традиция в быту и духовной культуре коми-пермяков». 

1969 майын Москваись М.Ломоносов нима университетлöн этнография кафедра вылын Грибова Л. С. дорйис кандидат ним шедтан диссертация. 

Грибова Любовь пыртiс ассис пай и перем коми литератураö. [[Перем коми кыв|Коми]]öн сiя гижис пьеса «Чудитчö» да кынымкö статья.
  
==Небöггес== 
* Пермский звериный стиль: Проблемы семантики. - М.: Наука, 1975. 
* Декоративно-прикладное искусство народов коми. - М.: Наука, 1980. 
* Новая жизнь древнего искусства
* Историческая традиция в современном народном искусстве коми-пермяков
* Традиционная резьба на сельских постройках коми-пермяков
* П.И.Субботин-Пермяк

==Ошканпассэз==
Этнография туялöм понда Любовь Степановна вöлi пасйöм СССР-ись ВДХН-лöн эзiсь медальöн.

==Öшмöссэз==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* ''Пахорукова В.В.'' Иньва йылiсь сьыланкыв. Коми-пермяцкöй литература 20–80 годдэзö. Кудымкар, 1989

[[Category:Wp/koi]]
[[Category:Этнография]]
[[Category:Коми гижиссез]]
