{{Кар-грезд
|Рӧм                     = Рочму
|Коми ним                = Поддячӧв
|Ас ним                  = Подьячево  
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кӧсладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|53|13|N|54|30|59|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 161
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34298
|Почта инпас             = 619451
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Поддя́чӧв''' — [[Перем ладор]]ись [[Перем ладорись Коми кытш|Коми кытш]]ын, [[Кӧсладор район]]ісь [[Чадзӧв посадму]]ын грезд (деревня).  
 
==Ним йылісь==
[[Файл:Чадзöвсянь урдöл5.JPG|right|250px|thumb|Поддячöв грезд]]
[[Файл:Поддячöвö пыран.JPG|right|250px|thumb|Юксьöв ладорсянь Поддячöвö пыран ]]
[[Файл:Поддячöвись часовенка.JPG|right|250px|thumb|Пролавер часовенка]]
[[Файл:Поддячöвись мöссэз.JPG|right|250px|thumb|Мöссэз туй вылын]]
[[Файл:Поддячöв Ыджыт туй.JPG|right|250px|thumb|Ыджыт туй]]
[[Файл:Поддячöв лавка.JPG|right|250px|thumb|Костарева лавка]]
[[Файл:Поддячöв кöсöгöр.JPG|right|250px|thumb|Поддячöвись петан: Кöсöгöр]]
[[Файл:Чадзöвсянь урдол1.JPG|right|250px|thumb|Вердöлсянь дзарньöв]]

Поддячöвсö татöн оліссез шуöны эшö '''Подячöв'''. Этимология сьöрті натьтö перво вöлі '''Подъя чой'''.

==География==
Поддячӧв сулалö Юксьöв—Кöс туй пöлöн Кӧс посадсянь рытвылö 27 км ылынаын (автобусöн кö мунны, петö 28 км, локтан 30 минутаöн) да Кӧч посадсянь ойвыв-асыввылö 33 км ылынаын (веськыт туй кузя).

Поддячöв бердын топ асыввылас, {{comment|чой|керöс}} йылын, сулалö [[Чадзӧв_(Кӧсладор_район)|Чадзöв]] грезд, посадмулöн шöрин. Татіссез шуöны, Поддячöвыс пö сулалö '''урдöлын''', Чадзöвыс '''вердöлын'''. Мед шедны Поддячовсянь Чадзöвö, колö кайны '''Кöсöгöр'''.

Местаыс осьтöм, öтмöдöрас паськыт видззез, кöдна одзжык вöлöмась ыббезöн.

Лунвыв-асыввылас, 3,5 км ылынаын сулалö йöзтöм [[Красинькӧв (Кӧсладор район)|Красинькöв]] грезд, ойвыв-рытвылас вит километра ылынаын поздісьöма кытчöдз отира [[Карчой (Кӧсладор район)|Карчой]] да квать километра ылынаын [[Пеклаыб (Кӧсладор район)|Пеклаыб]]. Мунан кö рытвылö тракт кузя сизим километра, петö [[Пармайыл (Кӧчладор район)|Пармайыл]], 11,6 км кö мунан, петö [[Юксьӧв (Кӧчладор район)|Юксьöв]], кöдна кыкнанныс [[Кöчладор район]]ын ни.

Поддячöвсянь лунвывті котöртö [[Кыдзыс (Лолӧгӧ усян ю)|Кыдзыс]] ю. Рытвывті километра етш ылынаын кывтö Кыдзыслöн шульга вож [[Яйва (Кыдзысö усян ю)|Яйва́]]. Асыввылас эмöсь эшö юэз [[Нюрвис (Кыдзысö усян ю)|Нюрви́с]] да [[Кричкан (ю)|Кричка́н]].

Кыдзыс вылын Поддячöв весьтын, Яйва уссёланьын эм '''Короса́ыб''' пруд. 

Поддячöв дынын эмöсь нюррез:
*'''Кушню́р''' (Поддячöвсянь ойвылын)
*'''Öзы́ннюр''' (Поддячöвсянь ойвылын)
*'''Моро́шканюр'''
*'''Ӧ́льöннюр'''
*'''Тыла́дынюр'''

Матісь видззез:
*'''Ыджытви́дз'''
*'''Гунайӧ́р'''
 
Поддячöвчань Карчойöдз мунöны ыббез:
*'''Шöлöмпокат'''
*'''Кузьмуйöр'''
*'''Иллядзиб'''
*'''Шöлöм'''
*'''Пипуа́ин'''
*'''Тете́ра'''
*'''Кöккули́га'''
*'''Денько́шор'''
*'''Карчо́ймыс'''
*'''Öнöпре́б''' (< '''Öнöпрей ыб''')

Матісь вöррез:
*'''Дзуа́мыс'''
*'''Пуштӧ́с'''
*'''Джынту́й'''
*'''Кöлля́мыс''' (мукöдыс шуöны '''Колья́мыс''')
*'''Тагья́шормыс'''
*'''Изъя́лог'''

==Янсалöм==

==Туйез==
Öні Поддячӧвын лыддьöны кык туй <ref>[http://www.ifns.su/59/030/000043.html Вот öктіссез сайтісь]</ref>:

{| class="wikitable" style="margin: 1em auto 1em auto"
|-
!Коми ним	
!Роч ним
|-
|Вердöл туй	
|ул. Нагорная  	
|-
|Ыджыт туй	
|ул. Ленина  
|}

==История==

==Веськöтлан==
Ӧні Поддячӧвыс пырӧ [[Чадзӧв посадму]]ӧ.

==Отир==
Татісь йöзыс шусьöны ''' поддя́чöвчи''', öтік айка мортöс шуöны '''поддя́чöвеч''', инька мортсö  '''поддя́чöвка''', {{comment|тöдчанним|прилагательнöй}} '''поддя́чöвскöй''' нето '''поддя́чöвись'''.

Гумагаэз сьöрті 2009' во пондöтчикö Поддячӧвын олöмась 161 морт, кöдна видзöмась 52 горт.

Отирыс [[Коми отир|коми]]öсь, баитöны [[Коми кыв|комиöн]].

Медваж памиллёыс — [[Мартынов]].

==Кöзяйство да быт==
Экономика ладорсянь Поддячöвсö колö видзöтны öтлаын ордча Чадзöвыскöт.

Деревняын эм кынымкö {{comment|асторья уджаин|индивидуальнöй предприятие}}.
*ООО «Чадзöвскöй» (важ совхозлöн коляс, ''куим мöс видзиссез'', шуöны отирын
*Вöрпилитаннэз вита (ИП Варганов,...)

Йöзыс быдтöны [[мöс]]сэз, [[вöв]]вез, [[баля]]эз, [[порсь|порс]]сез, [[нимöв|{{comment|нимöввез|кроликкез}}]], [[курöг]]гез.

Мусö озö ни гöрö.

Вöралісь эм быд керкуын. Мед вöравнытö, колö «[[Удачнöй (вöркöзяйство, Кöсладор)|Удачнöй]]» вöркöзяйстволісь ньöбны {{comment|лэдзöг|лицензия}}.

Туйез Поддячöвас быдкодьöсь, ''Ыджыт туй''ыс гравия. Сы кузя ветлöтöны машинаэз Юксьöв да [[Кӧс посад|Кöс]] коласын.

Уна отирлöн эм ас автомобиль.

Матісь Чадзöвын эм автобус сувтчан, автобусыс Поддячöв пырйöт мунö кыкись ойлуннас:
*[[Перем]] ладорö — 00:30 
*Кöс ладорö — 10:00

Этася Чадзöвись школалöн ПАЗ ветлö куим маршрут кузя: 
*{{comment|шöрлун|середа}}ö: '''Чадзöв—[[Сосновка (Кӧсладор район)|Сосновка]]—Кöс'''
*?: '''Чадзöв—[[Бачманӧв (Кӧсладор район)|Бачманöв]]—Кöс'''
*{{comment|витöдзлун|петнича}}ö: '''Чадзöв—Кöс'''

Поддячöвчи видзöтöны телевизор, а радио орöтöмась. Позьö йитчыны телефон пыр, но линия важмöм. Эм таксофоннэз, но карточкаэзöн öнджакерны отирыс абу на велалöмась. 

Мобильник кутö öті-мöділаын (UTEL).

Пöддячöвын эм öтік лавка:
*'''ЧП «Костарева»''' 

Эшö кыка вузасьöны Чадзöвын:
*'''Кöсісь Райпо'''
*'''ЧП «Теремок»'''

Быт сфера абу зорöтöм, шырсьыны да мый да ветлöны Кöсöдз. 

Не {{comment|шöрись шонтан|центральнöй отопленнё}}, не {{comment|вавайöтан|водоповод}}, не канализация Поддячöв грездын абуöсь.

Эм ФАП, медматын больнича Кöсын.

Шойнаыс куйлö ордча Чадзöвсяняс лунвыв-асыввылö 1,5 км ылынаын. Поддячöвчиыс  сэтчин жö дзебсьöны, чадзöвчи, пеклаыбчи да карчойчи моз.

==Велöтан==

*Дöсвелöтан {{comment|под|основнöй}} школа (45 велöтчись) сулалö ордча Чадзöвын.
*Челядьсад (20 кага) да пондöтчан школа (20 велöтчись), кöдна позйисьöны öтік керкуын Чадзöвын жö, сэтчин жö школаись верданін. 2011/12 велöтчан во кежö абуöсь челядь 1' класс понда.

==Культура==
Клубыс вердöлын, Чадзöвын, сэтчин чулöтлöны быдкодь вежалуннэз. Клубын эм библиотека, клуб бердас площадка (стадион).

Поддячöвын сулалö часовенка '''Пролавер''', гажöн чулöтöны [[пролавер лун]].

Отирыс порйöтöны и мöдік вичкуся празьниккез, шуам, [[стречалун]], кöдö татöн шуöны '''трӧ́ича'''.

Посадлуннысö поддячöвчи озö на чулöтö.

==Казьмöтаннэз да сингажöтаннэз==
*[[Пролавер часовенка (Поддячӧвын)|Пролавер часовенка]]. Одзжык татöн вöлі дюттян, лöсьöтлöмась гулянкаэз, орслöмась лаптаöн да мыйöн да.

Мемориаллэз не казьмöтаннэз Поддячöвын абуöсь.

==Берся==
Чадзöв да Поддячöв öні позьö öтік {{comment|грездöн|деревняöн}} ни лыддьыны, кöть одзжык нія пыр öтамöдныскöт вермасьöмась, быдыс ыджытжыкö бы вöлі пуксьö. Кöркö Поддячöвын олöмась унажык отирыс, а öні токö 1/3 олöны ''урдöлын'', а 2/3-ыс ''вердöлын''. Да и сельсоветлöн керкуыс уна {{comment|дасво|десятилеттё}} сьöрна абу чой йылас сулалöма...

==Лыддьöтан==
*Коми-Пермяцкий автономный округ на рубеже веков. Кудымкар, 2000. ISBN 5-87901-051-1
*Коми-Пермяцкий национальный округ. Москва-Ленинград, 1948.
*[[Мартынов Михаил Егорович|Мартынов М. Е.]] Селения Косинского района. Справочно-статистические материалы. Кудымкар, 2009. ISBN 978-5-87901-1272
*Шаги времени. К 80-летию образования Косинского района / редактор-составитель [[Кучева Октябрина Павловна|О. П. Кучева]]. Пермь, 2004. ISBN 5-93683-030-X.

==Ыстісяннэз==
<references/>


{{Чадзӧв посадмуись оланіннэз}}

[[Категория:Кӧсладор район]]
