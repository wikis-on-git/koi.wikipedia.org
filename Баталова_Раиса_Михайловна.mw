'''Баталова Раиса Михайловна''' (перво гишшис '''Боталова'''; [[1931]]) —  [[коми кыв]] [[туялісь]], филология сьöрті доктор ([[1998]]).

==Олантуй==
Чужис [[1931]]' [[август 10' лун]]ö [[Перем ладор]]ись [[Перем ладорись Коми кытш|Коми кытш]]ын, [[Юсьва район]]ісь [[Рудак (Юсьва район)|Рудак]] грездас. 1954'-1959' годдэзö велöтчис [[Сыктывкар]]ын, Коми пединститутас. Сыбöрын сія муніс овны [[Мöсква]]ö, кытöн 1959'-1962' воэзö аспиранталіс [[СССР]]-ись НА-лöн [[Кывтуялан институт]]ын, 1962' годö дорйис диссертация "Оньковский диалект коми-пермяцкого языка" да 1963' восянь öнöдз уджалö сія жö институтын.

==Туялöммез==
Раиса Михайловна туяліс перем [[коми диалекттэз]]. 1959-1992 воэзö сія вöлі öтка специалист этія сфераын. Р. М. Баталова öктöма уна материал, но тексттэз публикуйтöм öті-öті. Ассис нёджöв коми диалектология вылö, сія изложитіс специальнöй изданнёэзын.

Сія торйöтіс [[Кöчладор диалект]] [[Кöсладор диалект]]ісь да [[Луп сёрни]]ын адззис кык диалект - [[Лупйылісь диалект|Лупйылісь]] да [[Нöрысісь диалект|Нöрысісь]].

Коми кывлöн [[Язьва диалект]] сы сьöрті пырö перем коми диалекттэз коласö.

==Идеяэз==
Р. М. Боталова синöн оз адззы [[коми зыряна]]сö. Этасянь сія лыддьö [[коми отир]]сö кык торья народöн. Сы сьöрті [[перем комиэз|коми пермяккез]] да коми зыряна первосянь жö аркмöмась да пыр олöмась торйын.

==Велöтчиссез==
Р. М.Баталова готовитіс öтік специалистöс коми кыв сьöрті. Сы бердын велöтчис [[Лобанова Алевтина Степановна]].

==Муюгыт наукаын==
1979' годсянь Р. М. Баталова состоитö иностраннöй членöн [[Чудь-йöгра котыр (Хельсинки)|Финно-угорскöй общество]]ын ([[Хельсинки]], [[Суоми]]) 

==Хоббиэз==
Раиса Михайловна занимайтчö нетрадиционнöй медицинаöн. Участвуйтö [[Рерих визув|Рериховскöй движеннё]]ын.

==Небöггез==
Р. М. Баталовалöн петіс вит ыджыт небöг:
* Коми-пермяцкая диалектология. – М., 1975.
* Ареальные исследования по восточным финно-угорским языкам (коми языки) – М., 1982. 
* Унифицированное описание диалектов уральских языков. Оньковский диалект коми-пермяцкого языка  – М., 1990. 
* Унифицированное описание диалектов уральских языков. Нижнеиньвенский диалект коми-пермяцкого языка – Гамбург, 1995. 
* Унифицированное описание диалектов уральских языков. Кудымкарско-иньвенский диалект коми-пермяцкого языка – М.–Гронинген, 2002. 

Нысся öтлаын [[Кривощёкова-Гантман Антонина Семёновна|А. С. Кривощёкова-Гантман]]кöт Р. М. Баталова лöсьöтіс "Коми-пермяцко-русский словарь" (М., 1985) да "Коми-пермяцкöй орфографическöй словарь" (Кудымкар, 1966; мöд изданнёыс – Кудымкар, 1992).

Раиса Михайловна гижис сотняся унажык научнöй статья.
 
==Ыстöттэз==
*[http://iling-ran.ru/index_old.php?part=258 Ас йылісь Кывтуялан институт сайтын]
*[http://www.kominarod.ru/catalogues/biblio/papers_560.html Сылöн нёджöв перем коми кыв вылö]

==Лыддьöтан==
*Даты, события, люди...: Крат. сведения из истории учр. культуры, образования, здравоохранения и сведения о жизни и творчестве извест. людей окр. / сост., ред. [[Ратегова Людмила Петровна|Л. П. Ратегова]]. Кудымкар: Коми-Перм. кн. изд-во, 2001. 
*Коми-пермяккез. Кудымкар, 2008. ISBN 978-963-9876-09-05.
*Коми-Пермяцкий автономный округ на рубеже веков. Кудымкар, 2000. ISBN 5-87901-051-1.

[[Категория:Коми отир]]
[[Категория:Кывтуяліссез]]
