{{Кар-грезд
|Рӧм                     = Рочму
|Коми ним                = Пармайыл
|Ас ним                  =  Пармайлово
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кöчладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|53|04|N|54|23|59|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 53
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34293
|Почта инпас             =619327
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Парма́йыл''' — [[Перем ладор]]ись [[Перем ладорись Коми кытш|Коми кытш]]ын, [[Кöчладор район]]сис [[Юксьӧв посадму]]ын коми грезд (деревня) .
 
==Ним йылісь==
[[Файл:Пармайыл. Пыран.JPG|right|250px|thumb|Пармайыл. Пыран]]
[[Файл:Пармайыл. Дорись керку.JPG|right|250px|thumb|Дорись керку]]
[[Файл:Пармайыл. Пруд.JPG|right|250px|thumb|Саяс — Пармайыл пруд]]
[[Файл:Пармайыл. Лавка.JPG|right|250px|thumb|Костарева лавка]]
[[Файл:Пармайылын1.JPG|right|250px|thumb|Туйколас]]
[[Файл:Пармайыл. Важ клуб1.JPG|right|250px|thumb|Важ клуб]]
[[Файл:Пармайыл. Клуб.JPG|right|250px|thumb|Пармайылын юнь]]
[[Файл:Гоша керку.JPG|right|250px|thumb|Ёгор керку]]
[[Файл:Пармайыл. Куим чуд йöрын1.JPG|right|250px|thumb|Нёль чуд йöрын]]
[[Файл:Пармайыл. Куим багатыр.JPG|right|250px|thumb|Куим багатыр]]
[[Файл:Пармайыл. Чуд керку.JPG|right|250px|thumb|Чуд керку]]

Пармайыл грездыслöн нимыс вежöртана, сія тэчöм кык торись: '''парма''' + '''йыл'''. Грездыс сулалöма парма йылын, кöть öні вöрсö и кералöмась.

Роччез кылісö "Пармайыл" нимын нылö вежöртанасö да гижöмась деревнясö кыдз '''Пармайлова'''.

==География==
Пармайылыс сулалö [[Важ сибир тракт]] дорын, [[Юксьӧв (Кӧчладор район)|Юксьöв]]сянь асыввылö вит километра ылынаын (веськыт линия сьöрті кö, петö 4,4 км).

===Матісь грезддэз===

Матісь грезддэз: лунвыв-рытвылас [[Митя (Кӧчладор район)|Митя]] (кык километра ылынаын) да ойвыв-асыввылас [[Пеклаыб (Кӧсладор район)|Пеклаыб]] (3,4 км ылынаын, туй кузя кö мунны — 4,3 км).

===Матісь ландшафттэз===

Пармайылсянь рытвылö 1,5 км ылынаöт котöртö '''Кончиви́дзшор''', кöда усьö [[Вижайка (Лологлöн вож)|Вижайка]] вылö. 

Ойвылас 1,5 км ылынаын куйлö '''Кара́иннюр'''.

Лунвылас туйсяняс петöны ключевинаэз, кöднаись деревня дорын лöсьöтöмась '''Парма́йыл пруд'''.

Матісь ыббез:
*'''Кара́ин'''
*'''Закаръя́г''' (ойвылас)
*'''Кыдзы́скуш''' (вöрсялöм ни)
*'''Баддя́инмыс''' (сэті мунö электролиния)
*'''Кöчпа́льник'''

Кырассэз:
*'''Па́сскöй лог''' (сэтчин чучкöйезлöн дзебсянін)
*'''Вöрчо́йлог'''

Мыссэз:
*'''Чукаы́бмыс''' (кык керöс, асыввылас)
*'''Парма́йылмыс'''
*'''Вöрчоймы́султ''' (Чадзöвланыьн)
*'''Велта́с''', кытöн сулалö перна

*'''Кыкшорколас'''

==Янсалöм==
Грездыс оз юксьы поснитжык торрез вылö.

==Туйез==
Пармайылын куим туй <ref>[http://www.ifns.su/59/031/000050.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Ойвыв туй	
|ул. Северная  	 
|-
|Сад туй	
|ул. Садовая 
|-
|Ыджыт туй	
|ул. Центральная 	 
|}

'''Ыджыт туй'''ыс — Кöсланьö тракт, сысянь ойвылöт нюжалö''' Сад туй''', сы бöрын '''Ойвыв туй'''.

==История==
Пармайыл гöгöр адззалöмась чучкöй местаэз.

1872' годся роч картаын ''Пармайлова'' вöлі ни пасйöм. 1880' воэзö татісь лыддьöмась квать кöзяйство, отирыс сэк кöдзлöмась сю, пöрöтлöмась вöр, кыйлöмась вöрпöтка. 1909' годö грездын олöмась 167 морт, кöдна видзöмась 14 картавыл.

Пармайылчи перво олöмась [[Юксьӧв волось]]ын, 1924' во бöрын [[Юксьӧв сельсовет]]ын.

Коллективизируйтікö Пармайылас лоис «[[За коммунизм (колхоз)|За коммунизм]]» колхоз. Вöлі ферма, кытöн видзöмась [[порсь|порс]]сез, [[кукань|кукан]]нез да мöдік пода. Токö [[вӧв]]вез вöлöмась 200-а. Сэсся лоис «[[Юксьӧвскӧй (совхоз)|Юксьӧвскӧй]]» совхоз.

Советтэз киссьöм бöрын совхозыс разьсис. Отирыс пондöмась видзны кöзяйство торйын. Унаöн пондöмась кодавны да кулöмась, мукöдыс мунöмась овны мöділаö.

1995' воэз шöрсянь Пармайылсö пондöмась паськыта тöдны татісь чучкöй мыгöррез увья, кöднö перестройка кадсянь эшö лöсйö пуись татісь зарникиа морт [[Утробин Егор Федорович|Утробин Ёгор]] (Гоша).

2006' восянь, виль роч туйдöттэз сьöрті сельсоветтэсö вежöмась да, Пармайылчи пондісö овны Юксьöв посадмуын.

==Веськöтлан==
Пармайылыс öні пырö [[Кöчладор район]]ісь [[Юксьӧв посадму]]ӧ. Пармайылчи  бöрйöны депутаттэзöс Кöчладор районісь Земство öксянö да Юксьӧв посадмуись депутаттэз советö. Сетöны {{comment|кипас|голос}}нысö район да посадму юраліссез понда.

==Отир==
Олöны Пармайылас '''парма́йылчи'''. Татісь айка мортöс шуöны '''парма́йылэч''', инька мортсö '''парма́йылка'''. {{comment|Тöдчанним|Прилагательнöй}}ыс '''парма́йылскöй''' нето '''парма́йылісь'''.

2009' во пондöтчикö гумагаэз сьöрті татöн оліссезöн лыддисьöмась 53 морт, кöда видзöмась 18 горт. Былись олöны 40 гöгöр морт (советтэз дырни вöлі 100-ся унажык), керкуэз 15-а (важынжык 20-öдз сулалöмась).

Медваж памиллёыс Пармайылас [[Юркин]]. Отирыс гишшöны сідзжö [[Андров]], [[Сизов]], [[Сидоров]], [[Утробин]].

Пармайылчи [[Коми отир|коми]]öсь, баитöны [[Коми кыв|коми]]öн.

Пармайылын оліссезöс ордча грезддэзісь йöзыс нимкодялöны '''масьля́к'''кезöн.

==Кöзяйство да быт==
Öні Пармаылас ыджыт уджаиннэз абуöсь. Сю озö кöдзö. Ыббез турунсялöны да вöрсялöны. Отирыс ас йöрын быдтöны карч, видзöны пода ([[мӧс]]сэз, [[пороз]]зэз, [[порсь|порс]]сез, [[курӧг]]гез). 

Ветлöны вöравны, чериалöны [[Лолог]] вылын.

Кöсладорö туйыс буркодь. Машинаэз абу уна, трактор эм.

Кöсладорся автобус сувтчö быд ойлун öтпыр. Телевизор видзöтöны, радио орöтöмась. Мобильник оз кут. 

Лавка деревняын öтік — '''ИП Костарева'''.

Быт службаэз абуöсь.

Медматын веськöтчанін — Юксьöвын (ФАП), сэтчин жö шойна.

==Культура==

Одзжык Пармайылын вöлі челядьсад да клуб, кытöн уджаліс фольклор коллектив. Öні быдöс пöдналöм.

Отир пасйöны [[Яблочнöй спас]] — август 19' лунö. Сійö видзöны ас вежалун туйö Пармайыл да ордча Митя грездын оліссез. Этія лунö быд во матісь видззез вылын овлöны [[Спас коссез]], кöр Кöчладорись да Кöсладорись том отир тышкасьöны öтамöдныскöт.

Отирыс Пармайылас öнöдз чучкöйöсь, Кристосö не Иеговаö озö веритö, кöть ортодокссэз да баптисттэз тшöка вовлöны миссионеритны.

Пармайыл нимыс бура горалö [[Рочму]] пасьта [[Пуовöй мыгöрреза музей]] увья. Энö чуддэсö лöсьöтöма да сувтöтöма ас керкукöт ордчöн татісь морт [[Утробин Егор Федорович|Педöр Гоша]].

==Казьмöтаннэз да сингажöтаннэз==
*[[Пуовöй мыгöрреза музей (Пармайылын)|Пуовöй мыгöрреза музей]]

==Гора нима отир==
*[[Утробин Егор Федорович]]

==Лыддьöтан==
*Коми-Пермяцкий национальный округ. Москва-Ленинград, 1948.
*Кочевский район: прошлое и настоящее / сост. Н. М. Коваль, С. Н. Пыстогова. Пермь, 2006. 464 с. ISBN 5-88009-020-5
*[http://www.perm.aif.ru/dosug/article/1587 Дмитрий Никитин. «Жалко, чудища мои не оживают»]
*[http://tostos.ru/Cherti-polosatyie--Bratjya-Utrobinyi-sporyat-s-severnyim-beznadezhjem.html Светлана Королева. Черти полосатые. Братья Утробины спорят с северным безнадежьем]
*[http://kochevo.ru/index.php?showtopic=57 Чудь Егора Утробина (Пуовöй мыгöррез йылісь «Кочево» сайт вылын)]



==Ыстісяннэз==
<references/>


{{Юксьӧв посадмуись олан иннэз}}

[[Категория:Кӧчладор район]]
