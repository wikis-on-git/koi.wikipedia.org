{{Кар-грезд
|Рӧм                     = Рочму
|Коми ним                =  Карбас
|Ас ним                  =  
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кудымкар район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           =  
|Кар                     = 
|Магдебургскӧй инӧд      = 
|Инлыдпассэс             =  {{coord|59|11|23|N|54|30|51|E|type:city}}
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Роч кыв|роч]], [[Перем Коми кыв|коми]]
|Кыввез                  = 
|Отир лыд                = 173
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34260
|Почта инпас             = 619556
|Почта инпассэс          = 
|Авто нумерӧ содтӧт      = 59, 81 
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Карба́с''' — [[Перем ладор]]ись [[Перем ладорись Коми кытш|Коми кытш]]ын, [[Кудымкар район]]ісь [[Белоёв посадму]]ын коми грезд (деревня).  
 
==Ним йылісь==

Карбас грезд ним йылісь сьöкыт мыйкö висьтавны. Мукöдыс шуöны, '''карбас''' (ыджыт пыж) вылö вачкисьö да, сідз и шусьö. Роччез одзжык деревнясö шуöмась '''Карбасова'''.

==География==
[[Файл:DSC00732.JPG|300 px|right|thumb||]]

Карбас грезд сулалö [[Ошмушашор (ю)|Ошмушашор]] да [[Метшкӧр (ю)|Метшкöр]] юэз дорын, [[Белоёв (Кудымкар_район)|Белоёв]] посадсянь ойвылö 6 км ылынаын да [[Кудымкар]]сянь ойвыв-рытвылö 24 км ылынаын.

===Ордча грезддэз===

Ордчöн адззам деревняэз: ойвылас 1,5 км ылынаын [[Илля (Кудымкар район)|Илля]], ойвыв-асыввылас 1,7 км ылынаын [[Козвовчи (Кудымкар район)|Козвовчи]], ойвыв-рытвылас кык километра етш ылынаын [[Епанов (Кудымкар район)|Епанов]] да лунвылас 2,7 км ылынаын [[Важ Чигас (Кудымкар район)|Важ Чигас]].

===Матісь ландшафттэз===
*'''Крутöй мыск''' (асыввылас)
*'''Кузькерӧс''', сэтчин туй, кырассэз, шутёммэз (лунвыв-асыввылын)
*'''Палё́ж''' 
*'''Пожума вöр'''  
*'''Фермаыб''', гараж = '''Метшкöрдор''' (ойвылас)
*'''Юсай''' (Метшкöр сайын)
*'''Яг''' (ыббез да лог, ордчöн нюр; лунвылын)

==Янсалöм==
Карбасын куим тор:

*'''Карбас''' (ю веськыт вадöрын)
*'''Васай''' (ю шульга вадöрын)
*'''Потев''' (ю веськыт вадöрын, рытвылас)

==Туйез==
Карбасын лыддьöны квать туй <ref> [http://www.ifns.su/59/032/000118.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Вапöв туй
|ул. Набережная
|-
|Ликачов туй
|ул. Лихачева
|-
|Шöрöт туй
|ул. Центральная
|-
|Рочов туй
|ул. Рочева
|-
|Том туй
|ул. Молодёжная
|-
|Юсай туй
|ул. Заречная
|}

==История==
1869' вося список сьöті Карбасын {{comment|мезмöт|воля}} сетікö вöлöма 31 картавыл, олöмась 120 мужик морт да 126 инька морт. 

XX век пондöтчикö грездыс лыддисьöма [[Перем губерния]]лöн [[Совкар уезд]]ісь [[Белоёв волось]]ын, татöн вöлі [[Карбас общество]]лöн шöрин. 

1926' вося гижöтöм коста Карбасын олöмась 497 морт (226 айка, 271 инька), сулалöма 88 кöзяйство. Роччез вöлöмась сизима, мукöдыс комиэз.

1924' восянь Карбас грезд лыддисьöма Кудымкар районісь (1941'-1959' воэзö [[Белоёв район]]ісь) [[Карбас сельсовет]]лöн шöрин. 

1970'-80' воэзö Карбасын вöлі совхоз.

2006' во пондöтчикö, виль роч туйдöт сьöрті сельсоветсö Карбассис вежöмась да, грездыс лоис [[Белоёв посадму]]ын.

==Веськöтлан==
Öні Карбас грезд пырö [[Кудымкар район]]ісь [[Белоёв посадму]]ö.

==Отир==
Олöны Карбасын '''карбасо́вса''', öтік морт йылісь шуöны '''карбасо́вскöй''' нето '''карба́сісь'''.

Гумагаэз сьöрті 2009' во пондöтчикö Карбас грездын олöмась 173 морт, кöдна видзöны 62 горт.  

Медваж памиллёыс татöн [[Рочев]].  

Оліссез [[Коми отир|коми]]öсь, баитöны [[Коми кыв|коми]]öн.

==Кöзяйство да быт==
Öні отирыс олöны асторья кöзяйствоэзöн.

Ас машинаэз абу уна. Ветлö автобус куимись луннас Кудымкарлань. Туйыс асфальтируйтöм токö лавкаöдззас.

Лавкаыс кольччис токö Белоёв сельполöн. Вöлі эшö асторья, но öні пöдналöм.

Быт службаэз абуöсь, шырсьыны да мый ветлöны Белоёвöдз нето [[Кудымкар]]öдз.

Позьö видзöтны телевизор, баитны мобильникöт ([[Мегафон]], [[UTEL]]). 

Эм ФАП.

Дзебсьöны карбасовчи '''Ярашутёмас''' (Козвовчиланьын) нето белоёвланяс.

==Культура==
Челядьсад да пондöтчан школа Карбассис пöдналöмась. Челядь велöтчöны Белоёвын.

Эм культура керку (клуб), сэтчин вöлöмась кружоккез, öні кольччис токö библиотека, порйöтан зал пöртöтмась физзалö, кытöн орслöны воллейболöн да баскетболöн. Фольклор коллектив абу.

Клубас чулöтöны быдöс роч празьниккез

Отирыс порйöтöны покров, кöдö татöн лыддьöны престольнöй вежалунöн.

Карбасын пö вöлöма часовня (?). Öні татіссез ветлöны юрбитны Кудымкарö.
  
==Казьмöтаннэз да сингажöтаннэз==
Археология сьöрті казьмöтан эм [[Нёпин (Кудымкар район)|Нёпин]]ын.
 
==Лыддьöтан==
*Коми-Пермяцкий национальный округ. Москва-Ленинград, 1948.

==Ыстісяннэз==
<references/>


{{Белоёв посадмуись оланіннэз}}

[[Категория:Кудымкар район]]
