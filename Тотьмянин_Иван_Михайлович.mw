'''Тотьмянин Иван Михайлович''' (1915-19??) – [[Перем ладорись Коми кытш|Коми кытш]]ын партиялöн ыджыт функционер, [[Коми окрисполком]]ын юралісь да [[КПСС-лӧн Коми окружком|Коми окружком]]ын медодзза секретар.

==Олантуй==

Чужис 1915' годö öння [[Кудымкар район]]ісь [[Шадрин (Кудымкар район)|Шадрин]] грездын. 1934' годö [[Перем]]ын помаліс финанссэз да экономика сьöрті техникум. Вит во сьöрна уджаліс [[Улісь Тагил]]ын Комбанк юкöтын инспекторöн-консультантöн, сэсся комсомол органнэзын. 

===Коми Республикаын===

[[ВКП(б)]] ЦК бердын медвылісь партшкола помалöм бöрын И. М. Тотьмянин вöлі иньдöтöм [[Коми АССР]]-ö, кытöн сійö пуктöмась секретарöн, сыбöрын мöдöдз секретарöн партия [[Тывда]] райкомö, а 1944' годö медодзза секретарöн [[Кулӧмдін район|Кулöмдін]] райкомö. Мортöс бöрйылöмась депутатöн республика Верховнöй Советö, а 1949' во сія лоис ВКП(б) обкомын секретарöн.

===Коми кытшын да Перемын===

1949' во мортöс иньдöтöны Коми кытшö секретарöн партия окружкомö. 1950' декаб коста сія лоис юралісьöн окрисполкомын, а 1953' февральын – ВКП(б) окружкомын медодзза секретарöн. Этія чинын сія пукаліс 1961' годöдз. Сыбöрын муніс овны [[Перем]]ö, кытöн сія веськöтліс облсобесöн, отир контроль сьöрті карись комитетöн. 

==Гора ниммес да пассэс==

Вöлі [[РСФСР]]-ись [[Верховнöй Совет]]ын депутатöн III, IV, V кичöстöм коста (1951-1963), ветліс делегатöн партия XX (1956' во) да XXI (1959' во) öксяннэз вылö. Лыддиссис партия [[Перем обком]]ын бюроö пырисьöн.

Кан сетöма И.М. Тотьмяниныслö кык орден: [[Уджлöн Гöрд Дöрапас]] да [[Айму понда косясян]] (1 тшупöта). Нысся сылöн вöлі кыкьямыс медаль.

==Öшмöссэз==

*[[Коньшин Анатолий Евдокимович|Коньшин А.Е.]]. История коми-пермяцкого народа 1917-1940 гг. Книга первая. Кудымкар, 2004. ISBN 5-900894-22-3
*Национально-государственное строительство коми-пермяцкого народа в документах и материалах. Том І. 1917-1989. Кудымкар, 2006. 

[[Категория: Коми история]]
[[Категория: Коми отир]]
