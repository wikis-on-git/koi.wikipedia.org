{{Кар-грезд
|Рӧм                     = Рочму
|Коми ним                = Пожва
|Ас ним                  =   
|Вужпас                  = 
|Дӧрапас                 = 
|Му                      = Рочму
|Статус                  = посёлок
|Район ним               = район 
|Регион ним              = ладор 
|Район                   = Юсьва район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|05|33|N|56|04|57|E|type:city}} 
|Ыжда                    = 6,5
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Роч кыв|роч]]
|Кыввез                  = 
|Отир лыд                = 3518
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34246
|Почта инпас             = 619185
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''По́жва''' — [[Перем ладор]]ись [[Перем ладорись Коми кытш|Коми кытш]]ын посёлок, [[Юсьва район]]ісь [[Пожва посадму]]лöн шöрин.

==Ним йылісь==

Пожванас посёлоксö шуöны [[Пожва (ю)|Пожва]] ю сьöрті, кöда дöрö сійö лöсьöтöмась. 

Кылыс тэчöм кык торись — '''пож''' да '''ва'''. '''Ва''' формантöн помасьöны уна юэз [[Коми му]]ын: [[Иньва (ю)|Инь'''ва''']], [[Обва (ю)|Об'''ва''']], [[Нытва (ю)|Ныт'''ва''']]... '''Пож''' йылісь эм быдкодь версияэз: пож = коми '''пож''', пож  < коми '''пеж'''; пож < коми '''пожум'''.

==География==

Пожваыс сулалö [[Кама вавизан]] дынын, [[Пожва (ю)|Пожва]] ю паськыт уссёын, кыкнан ладорас. Вадöррес коласын нюжалö тымöт (дамба), кöда кузя мунö автотуй. Тымöтся катыт аркмöма паськыт [[Пожва пруд]].

Посёлок вылöт котöртöны юоккез: [[Елыманика (ю)|Елыманика]], [[Ратанка (ю)|Ратанка]], [[Аняшор (ю)|Аняшор]] (рочöн '''Анящера'''), [[Лысковка (ю)|Лысковка]].

Пожвасянь [[Юсьва (посад)|Юсьва]] посадöдз (райцентр) 78 км ылына. [[Перем]]öдз веськыт визь кузя — 100 км ылына, а мунны кö автотуй кузя, петö 400 км мымда.

Пожвасянь лунвыв-рытвылö (туй кузя) 14 км ылынаын сулалö [[Майкар (Юсьва район)|Майкар]], ордча посадмулöн шöрин.

Пожва посёлок бердын куйлöны грезддэз: рытвылас [[Ключи (Юсьва район, Пожва ладорын)|Ключи]], асыввылас йöзтöмöсь ни [[Ыджыт Мочищё (Юсьва район)|Ыджыт Мочищё]] да [[Учöт Мочищё (Юсьва район)|Учöт Мочищё]], лунвыв-асыввылын — грезддэз [[Льӧмпика (Юсьва район)|Льӧмпика]] да [[Усь Пожва (Юсьва район)|Усь Пожва]]. 

==Янсалöм==
Пожвалöн торрез:
*[[Заратанка (Пожвалöн тор)|Заратанка]] ?
*[[Лыскова (Пожвалöн тор)|Лыскова]] (Пожва курья лунвыв ладорын)
*[[Льӧмпика (Пожвалöн тор)|Льӧмпика]] (Пожва курья лунвыв ладорын, Камаланьын)

==Туйез==

[[Файл:Пожва вичку1.JPG|thumb|250 px|right|Троича вичку]]
[[Файл:Пожва. Труба1.JPG|thumb|250 px|right|Вöйöм заводлöн труба]]
[[Файл:Пожва.Усадьба1.JPG|thumb|250 px|right|Князь керку (öні профилакторий)]]
[[Файл:Пожва ю2.JPG|thumb|250 px|right|Дзарньöв мöдлапöвсянь]]

Öні Пожваын лыддьöны 65 туй. <ref>[http://www.ifns.su/59/034/000109.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Вапöлöн туй	
|ул. Набережная	
|-
|Видз туй	
|ул. Луговая	
|-
|Вузасян туй	
|ул. Торговая	
|-
|Гöрд Коммунаррез туй	
|ул. К.Коммунаров	
|-
|Гагарин туй	
|ул. Гагарина	
|-
|Герцен туй	
|ул. Герцена	
|-
|Гоголь туй	
|ул. Гоголя	
|-
|Горькöй туй	
|ул. М.Горького	
|-
|Дача туй	
|ул. Дачная	
|-
|Елыманика туй	
|ул. Елыманская	
|-
|Ёртасян туй	
|ул. Дружбы	
|-
|Кöрттуйдорся туй	
|ул. Железнодорожная	
|-
|Калинин туй	
|ул. Калинина	
|-
|Кама туй	
|ул. Камская	
|-
|Керöс туй	
|ул. Горская	
|-
|Киров туй	
|ул. Кирова	
|-
|Комсомол туй	
|ул. Комсомольская	
|-
|Космодемьянскöй туй	
|ул. З.Космодемьянской	
|-
|Космонавттэз туй	
|ул. Космонавтов	
|-
|Кошевöй туй	
|ул. Кошевого	
|-
|Крылов туй	
|ул. Крылова	
|-
|Куйбышев туй	
|ул. Куйбышева	
|-
|Лазо туй	
|ул. Лазо	
|-
|Ленин туй	
|ул. Ленина	
|-
|Лермонтов туй	
|ул. Лермонтова	
|-
|Лыскова туй	
|ул. Лысковская	
|-
|Маркс туй	
|ул. К.Маркса	
|-
|Матросов туй	
|ул. Матросова	
|-
|Машинакериссез туй	
|ул. Машиностроителей	
|-
|Маяковскöй туй	
|ул. Маяковского	
|-
|Мезмöт туй	
|ул. Свободы	
|-
|Мир туй	
|ул. Мира	
|-
|Морозов туй	
|ул. П.Морозова	
|-
|Назукин туй	
|ул. Назукина	
|-
|Некрасов туй	
|ул. Некрасова	
|-
|Ньыв туй	
|ул. Пихтовая	
|-
|Нюр туй	
|ул. Болотная	
|-
|Октябся туй	
|ул. Октябрьская	
|-
|Островскöй туй	
|ул. Островского	
|-
|Паськыт туй	
|ул. Широкая	
|-
|Первомай туй	
|ул. Первомайская	
|-
|Перем туй	
|ул. Пермская	
|-
|Пионерия туй	
|ул. Пионерская	
|-
|Пушкин туй	
|ул. Пушкина	
|-
|Ратанка туй
|ул. Ратанская	
|-
|Сибир туй	
|ул. Сибирская	
|-
|Совдор туй	
|ул. Усольская	
|-
|Совет туй	
|ул. Советская	
|-
|Строитчан туй	
|ул. Строительная	
|-
|Судомеханика туй	
|ул. Судомеханическая	
|-
|Толстой туй	
|ул. Л.Толстого	
|-
|Том Коммунаррез туй	
|ул. Ю.Коммунаров	
|-
|Томмез туй	
|ул. Молодежная	
|-
|Транспорт туй	
|ул. Транспортная	
|-
|Тымöтувт туй	
|ул. Подплотинская	
|-
|Тюленин туй	
|ул. Тюленина	
|-
|Чапай туй	
|ул. Чапаева	
|-
|Чехов туй	
|ул. Чехова	
|-
|Чкалов туй	
|ул. Чкалова	
|-
|Шевченко туй	
|ул. Шевченко	
|-
|Школа туй	
|ул. Школьная	
|-
|Щорс туй	
|ул. Щорса	
|-
|Ылісь туй	
|ул. Дальняя	
|-
|Энгельс туй	
|ул. Энгельса	
|-
|Ям туй	
|ул. Ямская	
|}

Туйезся эмöсь кварталлэз, шуам '''Подстанция''', '''Аэродром'''.

==История==

Пожва ладорыс öтлаын быдöс [[Ыджыт Перем]]нас вуджöма роч кан кипод увтö XVI {{comment|нэм пом|век конеч}}ын, а 1564’ годö [[Гым Иван]] козьналöма эна муэсö [[Строганов Григорий Оникиевич|Строганов]] купечлö.

Роччез первуись гижöмась Пожва йылісь  1629’ годö, но сэк басниыс мунöма токö ю йылісь, кöда  гöгöр осьтöмась кöрт рудаэз.  

1715’ годö [[Гагаринлöн гижöтан небöг]]ын казьтывсьöны  «[[Орёл]] присудісь кык учöтичок грезд '''Усь Пожва''' да '''Верх Пожва''', но сэтчин сизим гортвидзансис нёльыс вöлöмась отиртöг, а кыкас олöмась кориссез.  

Пожва ю дорын слободка пондас быдмыны [[Пожваись завод|чугунсылöтан да кöрткеран завод]] бердын, кöдö [[Строганов Николай Григорьевич|Н.Г. Строганов]] тшöктöм сьöрті кутчöмась лэбтыны 1754’ годö да лэдзöмась 1756’ март коста. 1758’ восянь 1786’ воöдз Пожва заводын сылöтлöмась и [[ыргöн]].

Сёрöнжык, 1773’ годö,  заводыс вуджöма сенатор [[Всеволожский Всеволод Алексеевич|В. А. Всеволожскöй]] киэзö, а 1796 сылöн [[Всеволожский Всеволод Андреевич|Всевлод]] {{comment|очазон|племенник}}лö. Мöдыс вуджöтöма перемскöй именнёлісь веськöтлансö [[Совдор (Перем ладор)|Совдор]]ись Пожваö.

Посадсö бура планируйтöмась. Эшö 1785’ годö татчö лэбтöмась мöдік пуовöй вичку (одззаыс сотчöма 1778’ воын). ХІХ век пондöтчикö Пожваын лыддьöмась 414 керку ни. 1809-1812’ воэзö татöн уджалöмась архитекторрез [[А. М. Заправскöй]] да [[П. Д. Шретер]]. Бура баситöмась посаднысö и крепоститöм архитекторрез Вяткин Андрей да Мальцев Лука Степанович.

1815’-1817’ воэзö заводын уджалöма тöдчана  туялісь металлург да сыбöрся [[Петербургись Академия]]лöн член-корреспондент [[Соболевскöй Петра Григорьевич|П. Г. Соболевскöй]]  (1782–1841). Сы кипод увтын 1817’ годö лэдзöмась [[Кама]] ва вылö кык медодзза пароход да первуись [[Рочму]]ын пондылöмась пудлингуйтны кöрт.   

1839’ февральын татöн керöмась [[паровоз «Пермяк»]] – паськыт колея понда медодзза паровоз Рочмуын.  1876’ юнь 28’ лунö Пожваын осьтомась потребитіссез котыр, кöда сідзжö вöлöма медодззаэзын империяаным.

1847’ годö пондöмась лэбтыны изовöй [[Троича вичку (Пожва)|вичку]] (важыс сотчöма чарöтöм шогья 1828’ гожум пондöтчикö). Виль вичкусö вежаöтöмась 1865’ сентяб 12’ лунö.  

1861’ годся реформаэз бöрын заводыс Пожваас жебмас, чугунсö кисьтны дугдасö, пондасö лэдзны токö вевттян кöрт.

1900’ годö, Пожваись заводсö небöма князь [[Львов Сергей Евгеньевич|С. Е. Львов]], кöда тшöктöма заводас керны отирлö колана берся: металлісь бекöр-пань, му-видз уджалан струмент да мый да. Уджаиныс лоас бöра рентабельнöй.

XX {{comment|нэм|век}} пондöтчикö Пожваын оліссезлöн сулалöмась 600 мымда керку, а господалöн — 20. Посадын вöлі зонкаэз да нывкаэз понда велöтчаніннэз, кык изовöй вичку (мöдыс — шойна дынын), почта, телеграф, веськöтчан комплекс.

Пожваыс вöлі [[Пожевскöй волось]]лöн шöрин.

1918’ во пондöтчикö заводсö князьыслісь мырддьöмась, сія лоас канлöн. 1922’ да 1927’ годдэзö Пожвасис завод кыкись пöднавлöмась. 1928’ восянь 1939’ воöдз уджаиныс вöлöма промысёл керан «Молот» нима кооперируйтöм артельлöн, кöдö сэсся сетасö [[Кыдззакарись химкомбинат]] кипод увтö. Заводыс Пожваын уджалöма 1954’ годöдз, сэсся сійö демонтируйтöмась [[Кама вавидзан]] лоöм шогья. 

1931’ годö Пожваын пансьöма [[Назукин нима колхоз]], кöдö 1951’ январ 20’ лунö гырисьмöтöм бöрын (сэк öтувтчöмась нёль сельхозартель) пондöмась шуны «Путь к коммунизму». Этія колхозыс олас 1966’ май 12’ лунöдз,  кöр татчö лöсьöтасö совхоз, 1969’ годö совхозыслісь веськöтлансö вуджöтöмась Майкарö.

1940’ юль 26’ лунö Пожвалісь статус лэбтöмась [[карок]]öдз, но ХХ век помын сія бöра лоас посёлокöн.

1940’ воэзö, [[Ыджыт косясян]] коста, посёлокö вайöтöмась уна эвакуируйтöм отирсö. Пожваас лöсьöтöмась туберкулёзöн висись челядь понда санаторий. Война бöрын оліссез бöра лоасö этшажык.

1955’-1956’ годдэзö, вавидзан шогман кежö, Пожваын олöмась 3000 морт, сулалöмась 699 öтісувдаа да 95 кыксувдаа керку, вöлі шöрöт школа, клуб, куим челядьсад, больнича, аптека, почта, кык магазин, вичку, суд, веськöтлан керкуэз. Унажык керкуэсö ва шогья вуджöтöмась тодиль аркмöтöм виль микрорайонö.

1958’ декаб 16’ лунö важ завод туйö лэдзöмась судомеханика сьöрті завод, кöда сэсся пондас шусьыны «Лесосплавмаш» да пырас Перемись «Коммунар» öтувтчöмö. Талун сія — ОАО «[[Пожваись машинакеран завод]]»). 

1918’ восянь 2005’ воöдз Пожваын юралöма [[Пожва поссовет|посёлковöй совет]], муыс шусис "Пожвинскöй поссовет" нето "Пожвинскöй сельсовет". 1924’–1931’ воэзö Пожваись поссоветыс лыддисьöма [[Майкар район]]ын, сыбöрын – [[Чормöс район]]ын, а 1959’ нояб 4’ лунсянь — [[Перем ладорись Коми кытш|Коми кытш]]ись [[Юсьва район]]ын. 2006’ годö виль роч туйдöт сьöрті Пожва поссовет туйö лоас [[Пожва посадму]].

==Веськöтлан==

Öні Пожваыс пырö [[Перем ладор]]ись [[Перем ладорись Коми кытш|Коми кытш]]ö, [[Юсьва район]]ас, кытöн сія — [[Пожва посадму]]лöн шöрин (2006' восянь). Посадмуын эм юралісь да депутаттэзлöн совет. Öні посамуын юралö [[Попов Петра Дмитриевич]].

Канму сідзжö Пожваын видзö:
*полициялöн юкöт, 21 морт, юралісьыс капитан И. В. Данин.
*кусöтчан юкöт №56  
*Роч почта юкöт №619185

==Отир==
Пожваын оліссез шусьöны '''пожевля́на'''. 2009' во пондöтчикö нія вöлöмась 3518 морт. Отирыс баитöны [[роч кыв]] вылын.

==Кöзяйство да быт==
*ОАО «[[Пожваись машинакеран завод]]» 
*Иньва рейдлöн кылöтан юкöт
*«Майкар» совхозлöн юкöт
*Майкарись ЛТУ
*МУП «Предприяттё ЖКХ»  
*рабкооп
*Городищёись вöрпромкозлöн вöрпункт 
*Пожваись вöрвидзан
*чери кыян кöзяйство
*ветеринар юкöт 

==Лысинвидзан==
*Пожва юкöтісь больнича
*аптека № 27  
*округ понда профилакторий 
*пöрись отир понда керку

==Велöтан==
*'''Пожваись шöрöт школа №1''' 
*'''Пожваись шöрöт школа №2''' [http://lempixa.by.ru/]
*'''челядь понда музыка сьöрті школа''' 
*'''Томмез понда кужöттэз керку''' (одзжык '''Пионер керку'''), 
*челядьсаддэз: «'''Колосок'''», «'''Чебурашка'''», «'''Берёзка'''».

==Культура==
*'''Пожваись культура керку''', кытöн эм 
**[[Роч отир интсрументтэзöн орсан оркестр (Пожва) |Роч отир интсрументтэзöн орсан оркестр]] (аркмис 1932’ воын, а 1971’ годö сылö сетöмась гора ним «народнöй») 
**Мыччалан коллектив   «[[Акробаттэз (Пожваись котыр)|Акробаттэз]]» (аркмöтöм 1970’ воын) 
*библиотека, челядь понда библиотека. 
*№1-а  школаын уджалö асладор история сьöрті музей, кöда вöлі öсьтöм 1985’ май 8’ лунö
*Уджалö [[Троича вичку (Пожва)|вичку]], кытöн 1965’ гожумсянь попалö  [[Безукладников Иван Михайлович|отеч Иоанн]] 

==Казьмöтаннэз да сингажöтаннэз==
*[[Асйöз косясян]]ын вийöммезöс казьтыланін 
*[[Ыджыт косясян]]ын усьöммезöс казьтыланін 
*[[Троича вичку (Пожва)|Вежа Куима нима вичку]], лэбтöмась 1847’–1865’ воэзö А. В. Всеволожскöй сьöм вылö
*важ заводлöн домна цеххез (öні сэтчин культура керку) 
*Пожва заводлöн тымöт (плотина)  
*князь керку (öння профилакторий)
*князьлöн сад

==Гора нима отир==
Пожваын шогмисö:
* [[Балашов Сергей Михайлович]]  (*1903), РСФСР-ись отир артист, басöка баитны кужись
* [[Зеров  Николай Петрович]] (1920–1977), капитан, Социализм Уджлöн Герой (1971 во)
* [[Турунтаев Владимир Владимирович]] (1912–1978), генерал-полковник

Пожва история понда уна керис
* [[Казанцев Павел Максимович]], асладор туялісь

==Ордча ландшафттэз==

==Берся==
*Пожваын посёлокнысö порйöтöны [[юнь 30' лун]]ö, кöр пожевляна лöсьöтлöны [[посадлун]].
*Кöть Пожваыс некöр эз вöв карöн, сія 2010' годöдз официальнöя пырöма [[Рочмуись история каррез]] коласö <ref>[http://ru.wikipedia.org/wiki/%D0%9F%D0%B5%D1%80%D0%B5%D1%87%D0%B5%D0%BD%D1%8C_%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%85_%D0%B3%D0%BE%D1%80%D0%BE%D0%B4%D0%BE%D0%B2_%D0%A0%D0%BE%D1%81%D1%81%D0%B8%D0%B8#cite_ref-1. Роч Википедия сьöрті]</ref>.
*Пожевляна озö радейтö [[Юсьва (посад)|Юсьва]] посад да Коми кытш, мыля ны сьöрті Пожваыс пö «киссьöма» сы бöрын, кöр оланіннысö пыртöмась [[Юсьва район]]ö <ref>То шуам, татöн: [http://www.forum.pozhva.ru/index.php?topic=475.30] </ref>. 
*Пожваись [[Безукладников Иван Михайлович|отеч Ионан]] 2010' восянь лыддисьö Юсьва районлöн символöн <ref>Парма-Новости. 2010-03-03</ref>
*Öні пожевляна бöрйöны аслыныс дöрапас да вужпас <ref>.[http://www.pozhva.ru/v-pozhve-prokhodit-konkurs-na-luchshii-eskiz-gerba-i-flaga В Пожве проходит конкурс на лучший эскиз герба и флага]</ref>.

==Ыстісяннэз==
<references/>

==Лыддьöтан==
*''Зыкин А.'' Берег левый – берег правый: [Из истории поселков Пожва и Майкор] // Парма-новости. 1997. 28 февр.; 
*''Казанцев П. М.'' На старом уральском заводе. Пермь: Кн. изд-во, 1966. 123 с.: ил.;
*''Казанцев П. М.'' Пожвинский завод: Ист.хроника. 1754-2004 / Материалы подгот.: О. В. Германович, Н. Ф. Исакова. Кудымкар: Коми-Перм. кн. изд-во, 2004. 421 с.: ил.; 
*Наследие Пармы. Наш край, 9 выпуск: материалы Свода памятников истории, архитектуры и монументального искусства Коми-Пермяцкого автономного округа. Сост. О. В. Попова. Кудымкар, 2005. ISBN 5-87901-088-0
*''Шумилов Е. Н., Степанов М. Н.'' Пожва // Материалы по Перм. обл. к Урал. ист. энцикл. Пермь, 1994. Вып. 1. С. 104-105.
*''Шумилов Е. Н., Степанов М. Н.'' Пожва // Уральская историческая энциклопедия. 2-е изд., перераб. и доп. Екатеринбург, 2000. С. 426.; 


==Ыстöттэз==
*[http://www.pozhva.ru/ Пожва отирлöн сайт]
*[http://123-realty.ru/encyclopedia.php?id=1498 Пожва йылісь Перем ладор энциклопедияын]


{{Пожва посадмуись олан иннэз}}

[[Категория:Юсьва район]]

[[ru:Пожва]]
