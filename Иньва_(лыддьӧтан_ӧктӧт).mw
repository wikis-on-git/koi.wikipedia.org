'''Иньва''' — коми лыддьöтан öктöт (литературно-художественнöй сборник), кöдö кадiсь кадö лэдзöны [[Кудымкар|Кудымкар]]ын [[Перем Коми кыв|перем коми кыв]] вылын да [[Роч кыв|роч]]öн.

Ассис нимсö öктöтыс босьтöма [[Иньва (ю)|Иньва]] ю сьöртi, кöда [[Перем ладорись Коми кытш|Коми кытш]] лунвылын лоö медыджыт юöн.

[[Айму понда ыджыт косясян|Ыджыт косясян]] бöрын медодзза лыддьöтан öктöт перем комиöн петiс 1949 годö. Сылöн ним вöлi «[[Миян крайын (лыддьöтан öктöт)|Миян крайын]]», сэсся сэтшöм öктöттэсö лэдзлiсö быдкодь ниммезöн: «[[Мича асыв (лыддьöтан öктöт)|Мича асыв]]» (1951 во), «[[Миян луннэзö (лыддьöтан öктöт)|Миян луннэзö]]» (1954 во), а 1955 годö первуись петiс «'''Иньва'''» нима лыддьöтан öктöт. Сьöрас лэдзöм öктöтыс бöра петiс «Иньва» нимöн (1958 во).  Сыбöрын лыддьöтан öктöттэз пондiсö петны быд год: 

1959 – «[[Тулысся ваэз (лыддьöтан öктöт)|Тулысся ваэз]]»

1960 – «[[Ыеж ыб (лыддьöтан öктöт)|Веж ыб]]»

1961 – бöра «Иньва»

1962 – «[[Парма (лыддьöтан öктöт)|Парма]]»

1963 – «[[Гора му (лыддьöтан öктöт)|Гора му]]» 

1964 восянь  «Иньва» лои лыддьöтан öктöтыслö пырся ним.

1964-1968 – «Иньваэс» петлiсö быд во, но сы бöрын лыддьöтан öктöт пондiсö лэдзны  шочжыка. Сiдз, «Иньва» локтiс лыддьöтiсь дынö 1971, 1976, 1983, 1987, 1992, 1995, 2002 воэзö.

1950 годдэзö лыддьöтан öктöттэзын вöлiсö тектсттэз кыдз комиöн, сiдз и рочöн, 1960-1980 воэзö – токö комиöн. Öнi комиöн гижöны и лыддьöтöны етша да, бöрья петаннэс бöра лоисö кык кывьяöсь.

== Öшмöссэз ==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* Пахорукова В.В. Иньва йылiсь сьыланкыв. Коми-пермяцкöй литература 20–80 годдэзö. Кудымкар, 1989


[[Category:Коми лыддьöтан]]
[[Category:Коми журналлэз]]
[[Category:Коми небöг]]
