'''Тöдчанним''' ({{кыв+ru|прилагательнöй}}) — [[кывлад]]ын асвына [[сёрнитор]], кöда мыччалö предметлiсь {{comment|тöдчан|признак}} да сетö очакыв ''кытшöм? кытшöмöсь?'' юасяннэз вылö.

Мыччалöм могись: ''<span style="color:green;">паськыт</span> ыб, <span style="color:green;">крут</span> керöс, <span style="color:green;">гажа</span> лун, <span style="color:green;">виль</span> небöг, <span style="color:green;">рöма</span> ситец, ыббез <span style="color:green;">паськытöсь</span>, луннэз <span style="color:green;">гажаöсь</span>''.

Тöдчанниммез керöны сёрнисö буржыкöн, мичаöн, богатсьöтöны сiйö.

== Увтыррез ==

Асланыс вежöртас сьöртi тöдчанниммес овлöны '''кодяöсь''' да '''жебöсь'''.

*[[Кодя тöдчанним]]мес мыччалöны предметлiсь сэтшöм тöдчан, кöда вермас лоны унажык нето етшажык. Мыччалöм могись: ''<span style="color:green;">гöрд</span> йöрнöс'', ''<span style="color:green;">бур</span> керку'', ''<span style="color:green;">сöстöм</span> ва'', ''<span style="color:green;">вына</span> морт''.

*[[Жеб тöдчанним]]мез мыччалöны тöдчансö мöд предмет сьöрті, сія оз вермы лоны унажык нето етшажык. Мыччалöм могись: ''<span style="color:green;">шогдiовöй</span> нянь, <span style="color:green;">деревенскöй</span> челядь, <span style="color:green;">тöвся</span> удж, <span style="color:green;">космическöй</span> ракета, <span style="color:green;">школьнöй</span> форма''.

== Вежласьöм ==

Кодя тöдчанниммес вежласьöны интенсив тшупöттэз сьöрті:

{| border=1 align="center"
! align="center" | Тшупöт
! align="center" | Содтас
! align="center" | Мыччаланнэз
|-
! под тшупöт
| bgcolor="FFDEAD" width="80" align="center" | -
| bgcolor="FFDEAD" width="80" align="center" | '' ыджыт, том''
|-
! ордчöтан тшупöт
| bgcolor="FFDEAD" width="80" align="center" | '''-жык'''
| bgcolor="FFDEAD" width="80" align="center" | ''ыджыт<span style="color:green;">жык</span>, том<span style="color:green;">жык</span> ''
|-
! медвылын тшупöт
| bgcolor="FFDEAD" width="80" align="center" | '''мед'''-
| bgcolor="FFDEAD" width="80" align="center" | ''<span style="color:green;">мед</span>ыджыт, <span style="color:green;">мед</span>том ''
|-
! тырман тшупöт
| bgcolor="FFDEAD" width="80" align="center" | -'''кодь'''
| bgcolor="FFDEAD" width="80" align="center" | ''ыджыт<span style="color:green;">кодь</span>, том<span style="color:green;">кодь</span>''
|-
! вевтыртан тшупöт
| bgcolor="FFDEAD" width="80" align="center" | -'''öв'''
| bgcolor="FFDEAD" width="80" align="center" | ''ыджыт<span style="color:green;">öв</span>, том<span style="color:green;">öв</span> ''
|-
! небзьöтан тшупöт
| bgcolor="FFDEAD" width="80" align="center" | -'''ыник''' / '''-ик'''
| bgcolor="FFDEAD" width="80" align="center" |  ''ыджыт<span style="color:green;">ик</span>, том<span style="color:green;">ыник</span> ''
|}

Эм эшö ыждöтан тшупöт, но сія аркмö синтаксис сфераын: тöдчаннимсö мöдпöвсьöтöмöн. Эта коста, кык öткодь тöдчанним коласö вермö петны '''-ся''' суффикс, нето '''и''' йитас: ''ыджыт-ыджыт, ыджыт<span style="color:green;">ся</span>-ыджыт, ыджыт <span style="color:green;">и</span> ыджыт''

== Синтаксис ==

Тöдчанним вежöртöтö [[эманим]] и унажыксö сулалö сы одзын. Сэк сiя [[сёрникузя]]ын лоö определеннёöн. Мыччалöм могись: ''Кузя нюжалöма <span style="color:green;">волькыт</span> туй. Сулалö <span style="color:green;">жар мича</span> погоддя.''

Но тöдчанним вермö сулавны и эманим бöрын. Сэк сiя сёрникузяын лоö [[висьтас]]öн и согласуйтчö [[юракыв]]кöт [[лыддян]]ын. Мыччалöм могись: ''Луннэс <span style="color:green;">гажаöсь</span> да  <span style="color:green;"> мичаöсь</span>. Туйес <span style="color:green;">кузьöсь</span> да <span style="color:green;">волькытöсь</span>''.

== Субстантивация ==

Мукöд тöдчанниммез сёрниын вермöны петны эманим туйö. Мыччалöм могись: ''<span style="color:green;">Томмезлö</span> колö уна велöтчыны''.

==Кываркмöм==

Коми кылын эмöсь уна тöдчанниммез, кöдналöн некытшöм содтас абу: ''кыз, ныж, виль, пым, кузь, лöз, лöг, бур, умöль''.

Мукöд тöдчанниммез аркмöны мöдiк сёрниторрезiсь быдкодь содтассэз отсöтöн.  

*-'''ыт''': ''кур<span style="color:green;">ыт</span>, зэл<span style="color:green;">ыт</span>, лэч<span style="color:green;">ыт</span>''
*-'''ит''': ''векн<span style="color:green;">ит</span>, посн<span style="color:green;">ит</span>, вöсн<span style="color:green;">ит</span>''
*-'''а''' (-'''я'''): ''гаж<span style="color:green;">а</span>, тöл<span style="color:green;">а</span>, сол<span style="color:green;">а</span>, йöл<span style="color:green;">а</span>, юр<span style="color:green;">а</span>, öнн<span style="color:green;">я</span>, бöрь<span style="color:green;">я</span>, тöнн<span style="color:green;">я</span>, нöкь<span style="color:green;">я</span>'' (йöв)
*-'''тöм''':'' кор<span style="color:green;">тöм</span>, пов<span style="color:green;">тöм</span>, кöм<span style="color:green;">тöм</span>, горт<span style="color:green;">тöм</span>, вöр<span style="color:green;">тöм</span>''
*-'''öсь''': ''ляк<span style="color:green;">öсь</span>, ви<span style="color:green;">öсь</span>, сир<span style="color:green;">öсь</span>''
*-'''ся''': ''ар<span style="color:green;">ся</span>, асыв<span style="color:green;">ся</span>, лун<span style="color:green;">ся</span>''
*-'''овöй''' (-'''ёвöй'''):'' рудзöг<span style="color:green;">овöй</span>, льöм<span style="color:green;">овöй</span>, сё<span style="color:green;">ёвöй</span>, дöра<span style="color:green;">овöй</span>''
*-'''ись''' (-'''iсь'''): ''мат<span style="color:green;">iсь</span>, сай<span style="color:green;">ись</span>, дор<span style="color:green;">ись</span>''

==Орфография==
  
Быдöс тöдчанниммес, кöдна аркмöны содтассэзöн да '''мед'''- приставкаöн, гижсьöны öтлаын.  

Торйын колö висьтавны приставка '''не'''- гижöм йылiсь. Тöдчанниммез вермöны аркмыны '''не''' торокöн, кöда босьтöм роч кылiсь: ''неыджыт, небасöк, непаськыт, негора''. Не торокыс эна мыччаланнэзын вежöртас сьöртi матын приставка дынö. Этасянь гижсьö сiя тöдчанниммезкöт öтлаын. '''Не''' торокöн аркмöм тöдчаннимсö кокнита позьö вежны матына вежöртаса кылöн: ''неыджыт'' = учöт, ''небасöк'' = нёштöм, ''непаськыт'' = векнит, ''негора'' = гуся (шыэз).

Кöр эм паныта висьталöм, торок '''не''' тöдчанниммезкöт гижсьö торйын. ''Вöр не ыджыт, а учöт''. '''Туйыс миян деревняöдз не паськыт, но волькыт'''.

Рочись босьтöм тöдчанниммез, кöдна аркмöмась '''не''' торокöн, гижсьöны роч орфорграфия сьöртi: ''небрежнöй, неряшливöй, неаккуратнöй''.

==Лыддьöтан==
*Майшев, И. И. Грамматика коми-пермяцкого языка. М.-Л., 1940.
*Коми-пермяцкий язык: Введение, фонетика, лексика и морфология / под ред. и при соавт. проф. В. И. Лыткина. Кудымкар: Коми-перм. кн. изд-во, 1962.


{{Сёрниторрез}}

[[Категория:Коми кывлад]] [[Категория:Тöдчанним]]
