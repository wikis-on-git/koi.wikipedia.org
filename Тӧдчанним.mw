'''Тöдчанним''' ({{кыв+ru|прилагательнöй}}) — [[сёрнитор]], кöда мыччалö предметлiсь {{comment|тöдчан|признак}} да сетö очакыв ''кытшöм? кытшöмöсь?'' юасяннэз вылö. 

Мыччалöм могись: ''<font color="green">паськыт</font> ыб, <font color="green">крут</font> керöс, <font color="green">гажа</font> лун, <font color="green">виль</font> небöг, <font color="green">рöма</font> ситец, ыббез <font color="green">паськытöсь</font>, луннэз <font color="green">гажаöсь</font>''.

Тöдчанниммез керöны сёрнисö буржыкöн, мичаöн, богатсьöтöны сiйö.

==Увтыррез ==

Асланыс вежöртас сьöртi тöдчанниммес овлöны '''кодяöсь''' да '''жебöсь'''. 

*[[Кодя тöдчанним]]мес мыччалöны предметлiсь сэтшöм тöдчан, кöда вермас лоны унажык нето етшажык. Мыччалöм могись: ''<font color="green">гöрд</font> йöрнöс'', ''<font color="green">бур</font> керку'', ''<font color="green">сöстöм</font> ва'', ''<font color="green">вына</font> морт''.

*[[Жеб тöдчанним]]мез мыччалöны тöдчансö мöд предмет сьöрті, сія оз вермы лоны унажык нето етшажык. Мыччалöм могись: ''<font color="green">шогдiовöй</font> нянь, <font color="green">деревенскöй</font> челядь, <font color="green">тöвся</font> удж, <font color="green">космическöй</font> ракета, <font color="green">школьнöй</font> форма''.

==Вежласьöм==

Кодя тöдчанниммес вежласьöны интенсив тшупöттэз сьöрті:

{| border=1 align="center"
! align="center" | Тшупöт
! align="center" | Содтас
! align="center" | Мыччаланнэз
|-
! под тшупöт 
| bgcolor="FFDEAD" width="80" align="center" | -
| bgcolor="FFDEAD" width="80" align="center" | '' ыджыт, том''
|-
! ордчöтан тшупöт
| bgcolor="FFDEAD" width="80" align="center" | '''-жык''' 
| bgcolor="FFDEAD" width="80" align="center" | ''ыджыт<font color="green">жык</font>, том<font color="green">жык</font> ''
|-
! медвылын тшупöт 
| bgcolor="FFDEAD" width="80" align="center" | '''мед'''-
| bgcolor="FFDEAD" width="80" align="center" | ''<font color="green">мед</font>ыджыт, <font color="green">мед</font>том ''
|-
! тырман тшупöт
| bgcolor="FFDEAD" width="80" align="center" | -'''кодь''' 
| bgcolor="FFDEAD" width="80" align="center" | ''ыджыт<font color="green">кодь</font>, том<font color="green">кодь</font>'' 
|-
! вевтыртан тшупöт
| bgcolor="FFDEAD" width="80" align="center" | -'''öв''' 
| bgcolor="FFDEAD" width="80" align="center" | ''ыджыт<font color="green">öв</font>, том<font color="green">öв</font> '' 
|-
! небзьöтан тшупöт
| bgcolor="FFDEAD" width="80" align="center" | -'''ыник''' / '''-ик'''
| bgcolor="FFDEAD" width="80" align="center" |  ''ыджыт<font color="green">ик</font>, том<font color="green">ыник</font> ''
|}

Эм эшö ыждöтан тшупöт, но сія аркмö синтаксис сфераын: тöдчаннимсö мöдпöвсьöтöмöн. Эта коста, кык öткодь тöдчанним коласö вермö петны '''-ся''' суффикс, нето '''и''' йитас: ''ыджыт-ыджыт, ыджыт<font color="green">ся</font>-ыджыт, ыджыт <font color="green">и</font> ыджыт''

==Синтаксис==

Тöдчанним вежöртöтö [[эманим]] и унажыксö сулалö сы одзын. Сэк сiя [[сёрникузя]]ын лоö определеннёöн. Мыччалöм могись: ''Кузя нюжалöма <font color="green">волькыт</font> туй. Сулалö <font color="green">жар мича</font> погоддя.'' 

Но тöдчанним вермö сулавны и эманим бöрын. Сэк сiя сёрникузяын лоö [[висьтас]]öн и согласуйтчö [[юракыв]]кöт [[лыддян]]ын. Мыччалöм могись: ''Луннэс <font color="green">гажаöсь</font> да  <font color="green"> мичаöсь</font>. Туйес <font color="green">кузьöсь</font> да <font color="green">волькытöсь</font>''. 

==Субстантивация==

Мукöд тöдчанниммез сёрниын вермöны петны эманим туйö. Мыччалöм могись: ''<font color="green">Томмезлö</font> колö уна велöтчыны''.

==Кываркмöм==

Коми кылын эмöсь уна тöдчанниммез, кöдналöн некытшöм содтас абу: ''кыз, ныж, виль, пым, кузь, лöз, лöг, бур, умöль''.

Мукöд тöдчанниммез аркмöны мöдiк сёрниторрезiсь быдкодь содтассэз отсöтöн.  

*-'''ыт''': ''кур<font color="green">ыт</font>, зэл<font color="green">ыт</font>, лэч<font color="green">ыт</font>''  
*-'''ит''': ''векн<font color="green">ит</font>, посн<font color="green">ит</font>, вöсн<font color="green">ит</font>''
*-'''а''' (-'''я'''): ''гаж<font color="green">а</font>, тöл<font color="green">а</font>, сол<font color="green">а</font>, йöл<font color="green">а</font>, юр<font color="green">а</font>, öнн<font color="green">я</font>, бöрь<font color="green">я</font>, тöнн<font color="green">я</font>, нöкь<font color="green">я</font>'' (йöв)
*-'''тöм''':'' кор<font color="green">тöм</font>, пов<font color="green">тöм</font>, кöм<font color="green">тöм</font>, горт<font color="green">тöм</font>, вöр<font color="green">тöм</font>''
*-'''öсь''': ''ляк<font color="green">öсь</font>, ви<font color="green">öсь</font>, сир<font color="green">öсь</font>''
*-'''ся''': ''ар<font color="green">ся</font>, асыв<font color="green">ся</font>, лун<font color="green">ся</font>''
*-'''овöй''' (-'''ёвöй'''):'' рудзöг<font color="green">овöй</font>, льöм<font color="green">овöй</font>, сё<font color="green">ёвöй</font>, дöра<font color="green">овöй</font>''
*-'''ись''' (-'''iсь'''): ''мат<font color="green">iсь</font>, сай<font color="green">ись</font>, дор<font color="green">ись</font>''

==Орфография==
  
Быдöс тöдчанниммес, кöдна аркмöны содтассэзöн да '''мед'''- приставкаöн, гижсьöны öтлаын.  

Торйын колö висьтавны приставка '''не'''- гижöм йылiсь. Тöдчанниммез вермöны аркмыны '''не''' торокöн, кöда босьтöм роч кылiсь: ''неыджыт, небасöк, непаськыт, негора''. Не торокыс эна мыччаланнэзын вежöртас сьöртi матын приставка дынö. Этасянь гижсьö сiя тöдчанниммезкöт öтлаын. '''Не''' торокöн аркмöм тöдчаннимсö кокнита позьö вежны матына вежöртаса кылöн: ''неыджыт'' = учöт, ''небасöк'' = нёштöм, ''непаськыт'' = векнит, ''негора'' = гуся (шыэз).

Кöр эм паныта висьталöм, торок '''не''' тöдчанниммезкöт гижсьö торйын. ''Вöр не ыджыт, а учöт''. '''Туйыс миян деревняöдз не паськыт, но волькыт'''.

Рочись босьтöм тöдчанниммез, кöдна аркмöмась '''не''' торокöн, гижсьöны роч орфорграфия сьöртi: ''небрежнöй, неряшливöй, неаккуратнöй''.

==Лыддьöтан==
*Майшев, И. И. Грамматика коми-пермяцкого языка. М.-Л., 1940.
*Коми-пермяцкий язык: Введение, фонетика, лексика и морфология / под ред. и при соавт. проф. В. И. Лыткина. Кудымкар: Коми-перм. кн. изд-во, 1962.


{{Сёрниторрез}}

[[Категория:Коми кывлад]] [[Категория:Тöдчанним]]
