'''Минин Иван Алексеевич'''  (1926–1990) – [[коми]] гижись. Лöсьöтліс и проза, и кывбуррез. Гижис [[Перем коми кыв|перем коми]]öн да [[Роч кыв|роч]]öн. [[Перем коми лыддьöтан|Перем коми гижиссез]]лöн куимöт гыись.

==Олантуй==
И. А. Минин чужис 1926' январ 3' лунö [[Кöчладор район]]ісь [[Кышкамыс]] грездын.  Война одзын помаліс школаись кыкьямыс класс, 1955' годö – томпöлöс понда Кудымкарись рытся школа, а 1960' годö медвылісь партшкола [[Перем]]ын.

1943'–1951' воэзö кысъяліс [[Совет Армия]]ын. Сыбöрын уджаліс Коми кытш газетаын, кытшись радиоын юралісь редакторöн, редактораліс [[Перем коми небöг лэдзан]]ын.

Куліс Иван Алексеевич 1990' январ 10' лунö.

==Карьера==
[[КПСС]]-ö пырис 1953' годö, [[СССР-ись гижись котыр]]ö 1958' годö.

[[Ленин Владимир Ильич|В.И.Ленин]] чужöмсянь 100 во  кежö сылö сетöмась медаль «Доблестнöй труд понда». Сёрöнжык сія лоис лауреатöн [[Гайдар Аркадий Петрович|А.Гайдар]] нима областнöй литературнöй премияöн.

==Гижöм==
И. А. Минин кутчис гижны эшö пондöтчан школаын, медодзза кывбуррез печатайтöмась «[[Колхозник]]» да «[[Парма (газета)|Ленин туй вылöт]]» газетаэзын. Гижис сія быдкодь темаэз вылö: коми му, отирлöн олан, удж да челядь йылісь. Унажык кывбуррес сылöн сюжетнöйöсь. А лирическöй геройыс олiсь морт, кöда пельпон вылöт мунiс быдкодь удж, кöда солдат чинын подöн мунiс джын [[Европа]]. Öння олöм йылiсь думайтiкö, поэт пыр видзö тöдвылас историясö, национальнöй, характерлiсь вужжесö.  Кыдз и мöдiк коми поэттэс, И. Минин радöн сьылöтö чужан мусö, Пармасö, асмознас рисуйтö тöв и гожум. Ыджыт места коми-пермяцкöй поэзияын босьтöны Мининлöн поэмаэз: «Сiдз висьталiс Ленин», «Рыт и асыв», «Миян ладорын», «Пöрись морт».

И. А. Минин произведеннёэзын пыр эм лэчыт конфликт. Сія часто паныт сувтöтö бурсö да умöльсö.

Медодзза проза öктöтыс не просто сiдз шуöма «Оча морос». И. А. Минин висьт (рассказ) жанрын пондöтчö исследуйтны современниклiсь олансö, мывкыдсö, олантуйсö, мыччалö, кыдз деревняись петöм или деревняын олiсь морт оз вермы кын сьöлöмöн видзöтны мöдiк морт вылö, то сiя ошкöмöн баитö сосед йылiсь, то сералöмöн висьтавлö сылöн тырмытöм торрез йылiсь.  

===Повессез===
*'''[[Боболь Ванялöн шапка]]''' (< 1972, одзжык вöлі сiя жö нима висьт)
*'''[[Ва увтын пос]]''' (< 1970)
*'''Кыдз шыннялö апостол''' (< 1988, одзза вар. ― висьт '''Макарихалöн счастье''')
*'''Öтiк лун и öтiк ой''' (<1982, одзза вар. ― висьт '''Веретя''')
*'''[[Паныт уйис тöлiсь]]''' (< 1968)
*'''Чöвпан мыс дын''' (< 1962)
*'''Чекистлöн сьöлöм''' (< 1988)

===Висьттэз===
*'''Баитны охота''' (<1988)
*'''Басöк кикимора''' (< 1972)
*'''Боболь Ванялöн шапка''' (< [[Гора му (öктöт)|Гора му]]. К.,1963; ордч.: сiя жö нима повесь)
*'''Веретя''' (< [[Парма (öктöт)|Парма]]. К.,1962; паськöтöм вар.: повесь''' Öтiк лун и öтiк ой''')
*'''Вижлок Пронялöн медбöрья''' ой 1962 (<1972)
*'''Вот тэныт и Ошпинь''' 1962 (< 1972)
*'''Деревенскöй згальник''' (= '''Макся''')
*'''Комолöй чёрт''' (< 1972)
*'''Кыдз менö колдунняöн шуисö''' 1962 (< [[Иньва (öктöт)|Иньва]]. К.,1964)
*'''Макарихалöн счастье''' (< 1964; ордч. повесь '''Кыдз шыннялö апостол''')
*'''Макся''' (< 1964; 1988 вося ним: '''Деревенскöй згальник''')
*'''Медбöрья супоней''' (< 1964; 1988 вося ним: '''Супоней''')
*'''Ойся цветтэз''' (< 1964)
*'''Оча морос''' (< 1964; вар.: '''Тулыс горалö''')
*'''Посок''' 1962 (< 1972)
*'''Свадьба панытö''' (< 1964)
*'''Супоней''' (= '''Медбöрья супоней''')
*'''Таво гожумнас''' (< 1963)
*'''Тулыс горалö''' (< Иньва. К.,1961; вар.: '''Оча морос''')
*'''Тумана ойö''' (< 1963)
*'''Чегöм йыла тополь''' (< [[Бичирок (öктöт)|Бичирок]]. К.,1967)
*'''Шоныт кеписсез''' (< 1964)
*'''Шедiс''' ( )

===Орсантор===
*'''Кокоринлöн карьера'''

==Небöггез==
Быдсöн И. А. Мининлöн  петіс 26 небöн комиöн да рочöн.

===Коми прозаöн===
*1962: '''Чöвпан мыс дын''' (повесь)
*1963: '''Таво гожумнас''' (2 висьт)
*1964: '''Оча морос''' (8 висьт)
*1968: '''Паныт уййис тöлiсь''' (повесь)
*1970: '''Ва увтын пос''' (повесь)
*1972: '''Боболь Ванялöн шапка''' (повесь + 8 висьт)
*1982: '''Кайскöй волок''' (3 повесь)
*1988: '''Оча морос''' (3 повесь, 11 висьт, 1 орсантор)

===Коии кывбурреза öктöттэз===
 
*1951: '''Югьялö шонді'''
*1954: '''Туйын и гортын'''
*1957: '''Тэнат асыв'''
*1961: '''Шоррез визывтöны'''
*1967: '''Дивья'''
*1976: '''Менам бипур'''
*1985: '''Дивья'''
*1991: '''Коми край тэ менам'''

===Челядь понда коми кывбуррез===
*1959: '''Мийö быдмам'''
*1981: '''Чачасин'''

==Öшмöссэз==

*[[Пахорукова Вера Васильевна|Пахорукова В.В.]] Иньва йылісь сьыланкыв. Коми-пермяцкöй литература 20–80 годдэзö. Кудымкар, 1989.
*Писатели Коми-Пермяцкого автономного округа. Кудымкар, 1990.
*Чуманок. Лыддьöтöм понда книга. Кудымкар, 2006. ISBN 5-87901-102

[[Категория:Перем коми гижиссез]]
