'''Важ перем гижöт''' (сідзжö шуöны '''важ перем гижöт''', '''важ коми гижöт''', '''важ коми анбур''', '''Степанлöн анбур''') — [[коми отир]]лӧн медваж гижöт, кöдö [[коми кыв]] понда лöсьöтöма вежа [[Перем Степан]].

==Ним йылісь==

'''Перем гижöтнас''' этійö алфавитсö шуöны то мыля. XII-XV веккезö [[Роч отир|роччез]] нимтöмась [[Коми му]]нымöс '''Пе́ремь'''. Этійö кывсö локтісь славяна кывлöмась вепссэзлісь, кöдна ны сайись муэсö шуöмась '''Пе́рямя''', мый лоö "Бöрму". Вежа Степаныс и локтас этія Перем муö, медбы пыртны татісь коми отирсö [[Исус Кристос|Кристос]] нимöн да лöсьöтны татчö епархия. Эта понда сылö коліс вуджöтны [[Ен небöг]]гез коми кыв вылö. Мед текстыс вöлі  виль кристосаэзлö вежöртана, мортыс босьтöма важ [[коми пассэз]] да лöсьöтöма нійö [[Роч азбука|роч]] да [[Эллин алфавит|эллин]] шыпассэз сьöрті. Перем муын оліссезлöн, коми отирлöн, лоис ассяма алфавит, кöдö и шуöны '''перем гижöт'''öн нето '''перем анбур'''öн. 

'''Анбур''' (мукöдыс гижöны '''абур''') - комиöн лоö алфавит. Роч ''азбука'' моз жö, коми анбурыслöн нимыс аркмöма кык медодзза шыпаслісь ниммесö  тэчöмöн: [[Ан (шыпас)|ан]] да [[Бур (шыпас)|бур]]. Медваж коми анбурсö вежа Степан и лöсьöтöма. Сійöн, кöр рочöн баитöны '''анбур''' йылісь, вежöртöны этія ним увтын токö стефаница. Но коми отирлöн анбуррес и сёрöнжык уна эшö вöлісö. Сысянь стефаница йылісь мийö комиöн висьталам: '''важ коми анбур''' нето '''Степанлöн анбур''', и эта лоö сія жö, мый '''важ перем гижöт'''.

==Галлерея==

<gallery>
Файл:ZyrjanskaAzbuka01.jpg
Файл:ZyrjanskaAzbuka02.jpg
Файл:PermPismo.jpg
Файл:Abur komi inscription.jpg
Файл:Alfabeto di san Stefano.png
</gallery>

== Лыддьöтан ==
* ''Бараксанов Г. Г.'' Важ коми гижöдъяс. Сыктывкар, 1992.
* ''Лыткин В. И.'' Древнепермский язык. М., 1952.
* ''Лыткин В. И.'' Историческая грамматика коми языка. ч. 1. Сыктывкар, 1957.
* ''Сперанский М. Н.'' «Тайнопись в юго-славянских и русских памятниках письма». Л., 1929.
* Христианизация Коми края и ее роль в развитии государственности и культуры. Т. 2. Филология. Этнология. Сыктывкар, 1996.
* ''Шабаш А. В.'' «История криптографии», Ч. 1. М., 2002. ISBN 5-85438-043-9
* ''Черепнин Л. В.'' «Русская палеография». М., 1956.

== Ыстӧттэз ==
* [http://peoples.org.ru/abur.html Языки народов России в интернете — Абур]
* [http://www.omniglot.com/writing/oldpermic.htm Old Permic alphabet] Omniglot.com сайтын
* [http://std.dkuug.dk/JTC1/SC2/WG2/docs/n1947.pdf Заявка на включение древнепермской письменности в Юникод] Гижись: [[Эверсон, Майкл|Майкл Эверсон]]

{{Коми анбуррез}}

[[Категория:Коми кыв]]



[[br:Skritur abourek]]
[[de:Altpermische Schrift]]
[[en:Old Permic script]]
[[fi:Abur]]
[[fur:Abur]]
[[hsb:Staropermiske pismo]]
[[hu:Abur írás]]
[[it:Abur]]
[[ko:아부르 문자]]
[[kv:Важ Перым гижӧм]]
[[lt:Senasis permių raštas]]
[[sv:Fornpermiska alfabetet]]
[[uk:Анбур]]
[[zh:古彼爾姆文]]
