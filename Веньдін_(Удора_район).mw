'''Веньдiн''' (рочöжык '''Вендинга''') — грезд (деревня) да посёлок [[Коми Республика]]ись [[Удора район]]ын, [[Благоев карму]]ас. Куйлö Удора район рытвылын, [[Ву (ю)|Ву]] ю дорын, [[Благоев (Удора район)|Благоев]] кароксянь 6 км ылынаын.

== Ним йылiсь ==
Грездыс сулалö [[Венью (ю)|Венью]] уссёын, сысянь и сылöн нимыс ''Веньдiн'': ''Вень'' + ''дiн'' (уссё). Роч нимыс лöсьöтöм коми нимiсь аналогия сьöртi ''-га'' суффикс содтöмöн.

== История ==
* Грезд дорын адззöмась важмортлöн сувтланiн (медодзза бронза нэм)
* Первуись Веньдiн казьтывсьö ыджыт князь Иван III-лöн 1485 вося сёртокын. 
* 1608 годö ''Вендинга погостын'' вöлi Енмам кувсьöм нима пуовöй вичку да 18 горт, а ачыс погостыс вöлi волосьын шöрин.
* 1646 воын татiсь гижöмась 26 олан да 4 енöвтöм горт (кык мортлöн сэк вöлi нимкоддез: Валуй да Колыван), а 1678 годö – 15 олан да 9 прост керку.
* 1917 год кежö лыддьöмась 20 горт.
* В 1848 году татiсь олiсь Калинин Аверкий Егорович медодз Удораын пондiс быдтыны картов, сыпонда сылö сетöмась козин кан эмбур министерствосянь. Зон Аверкийыслöн, В.А. Калинин, велöтчис му-видз уджалöмö Вöлöгдаын да пондiс босьтны картовкасис бур урожайез. Сiя ышöтiс быдöс ордча крессянасö быдтыны картовсö.
* 1859 воын Веньдiн грездын вöлi 15 горт, 136 олiсь.
* 1860 годö Веньдiнын поп керкуас осьтöмась Удоралö медодзза школа, кöда сэсся уджалiс 1950 воöдз. 1676 пондiс велöтны челядьсö В. А. Калинин, 1886 годсянь бöра велöтiсьöн сувтöтiсö попöс.
* 1870-80 воэзö земство осьтöма Веньдiнö пошта ям. 
* 1872 воын лэптöмась Успеннё нима вичку 
* 1893 вося иююль 2 лунö Веньдiнö осьтöмась медодзза Коми муын гидрометеопоз. Под пуктiсь – Иван Васильевич Калинин. Сiя позыс уджалö и талун.
* ХХ век пондöтчикö грездас лöсьöтöмась библиотека.
* 1925 годö татöн вöлi потребкотыр, 1930 годö – аптека, парокод сувтчанiн да гöрд пельöсок. 
* 1960 воэз помын Микунь-Кослан-Веньдiн кöрттуй нюжöтöм коста грездкöт ордчöн аркмис кöрттуйдорся посёлок, сiдзжö Веньдiн нима.

== Отир ==
Медваж гишшаннэз Веньдiнас: [[Колыванов]], [[Шелеев]], [[Калинин]], [[Козлов]], [[Денисов]].

Грездын:
* 1926 – 189 морт (44 горт)
* 1959 – 165 морт
* 1970 – 75 морт
* 1979 – 45 морт (49 горт)
* 1989 – 40 морт (77% комиöсь, 20% рочöсь)
* 2000 – 38 морт (26 горт)

Посёлокын:
* 1970 – 265 морт
* 1979 – 256 морт
* 1989 – 265 морт.

1995 воын грездын да посёлокын öтлаын олöмась 231 морт, 2009 годö – 218 морт.

== Гора нима отир ==
* Калинин Александр Иванович – генерал-майор 
* Калинин Павел Дмитриевич – инженер-геолог
* Крюков Владилен Васильевич – велöтiсь 

== Öшмöссэз ==
* [http://udora.info/blagoevo.htm Благоев карму йылсiь Удора районiсь веськöтланлöн сайт вылын]
* Афанасьев А. П. Топонимия Республики Коми. Сыктывкар: Коми кн. изд-во, 1996 ISBN 5-7555-0554-3
* Жеребцов И. Л. Где ты живёшь: Населённые пункты Республики Коми. — Сыктывкар: 2000.
* Историко-культурный атлас Республики Коми. — М: Дрофа, 1997. ISBN 5-287-00027-8
* Республика Коми. Энциклопедия в 3-х томах. — Сыктывкар: Коми книжное издательство, 1997, 1998, 1999. — Т. I, II, III. ISBN 5-7555-0617-5

[[Категория:Коми оланiннэз]]
