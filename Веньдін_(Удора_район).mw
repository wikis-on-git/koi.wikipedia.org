'''Веньдін''' (рочӧжык '''Вендинга''') — грезд (деревня) да посёлок [[Коми Республика]]ись [[Удора район]]ын, [[Благоев карму]]ас. Куйлӧ Удора район рытвылын, [[Ву (ю)|Ву]] ю дорын, [[Благоев (Удора район)|Благоев]] кароксянь 6 км ылынаын.

== Ним йылісь ==
Грездыс сулалӧ [[Венью (ю)|Венью]] уссёын, сысянь и сылӧн нимыс ''Веньдін'': ''Вень'' + ''дін'' (уссё). Роч нимыс лӧсьӧтӧм коми нимісь аналогия сьӧрті ''-га'' суффикс содтӧмӧн.

== История ==
* Грезд дорын адззӧмась важмортлӧн сувтланін (медодзза бронза нэм)
* Первуись Веньдін казьтывсьӧ ыджыт князь Иван ІІІ-лӧн 1485 вося сёртокын. 
* 1608 годӧ ''Вендинга погостын'' вӧлі Енмам кувсьӧм нима пуовӧй вичку да 18 горт, а ачыс погостыс вӧлі волосьын шӧрин.
* 1646 воын татісь гижӧмась 26 олан да 4 енӧвтӧм горт (кык мортлӧн сэк вӧлі нимкоддез: Валуй да Колыван), а 1678 годӧ – 15 олан да 9 прост керку.
* 1917 год кежӧ лыддьӧмась 20 горт.
* В 1848 году татісь олісь Калинин Аверкий Егорович медодз Удораын пондіс быдтыны картов, сыпонда сылӧ сетӧмась козин кан эмбур министерствосянь. Зон Аверкийыслӧн, В.А. Калинин, велӧтчис му-видз уджалӧмӧ Вӧлӧгдаын да пондіс босьтны картовкасис бур урожайез. Сія ышӧтіс быдӧс ордча крессянасӧ быдтыны картовсӧ.
* 1859 воын Веньдін грездын вӧлі 15 горт, 136 олісь.
* 1860 годӧ Веньдінын поп керкуас осьтӧмась Удоралӧ медодзза школа, кӧда сэсся уджаліс 1950 воӧдз. 1676 пондіс велӧтны челядьсӧ В. А. Калинин, 1886 годсянь бӧра велӧтісьӧн сувтӧтісӧ попӧс.
* 1870-80 воэзӧ земство осьтӧма Веньдінӧ пошта ям. 
* 1872 воын лэптӧмась Успеннё нима вичку 
* 1893 вося иююль 2 лунӧ Веньдінӧ осьтӧмась медодзза Коми муын гидрометеопоз. Под пуктісь – Иван Васильевич Калинин. Сія позыс уджалӧ и талун.
* ХХ век пондӧтчикӧ грездас лӧсьӧтӧмась библиотека.
* 1925 годӧ татӧн вӧлі потребкотыр, 1930 годӧ – аптека, парокод сувтчанін да гӧрд пельӧсок. 
* 1960 воэз помын Микунь-Кослан-Веньдін кӧрттуй нюжӧтӧм коста грездкӧт ордчӧн аркмис кӧрттуйдорся посёлок, сідзжӧ Веньдін нима.

== Отир ==
Медваж гишшаннэз Веньдінас: [[Колыванов]], [[Шелеев]], [[Калинин]], [[Козлов]], [[Денисов]].

Грездын:
* 1926 – 189 морт (44 горт)
* 1959 – 165 морт
* 1970 – 75 морт
* 1979 – 45 морт (49 горт)
* 1989 – 40 морт (77% комиӧсь, 20% рочӧсь)
* 2000 – 38 морт (26 горт)

Посёлокын:
* 1970 – 265 морт
* 1979 – 256 морт
* 1989 – 265 морт.

1995 воын грездын да посёлокын ӧтлаын олӧмась 231 морт, 2009 годӧ – 218 морт.

== Гора нима отир ==
* Калинин Александр Иванович – генерал-майор 
* Калинин Павел Дмитриевич – инженер-геолог
* Крюков Владилен Васильевич – велӧтісь 

== Ӧшмӧссэз ==
* [http://udora.info/blagoevo.htm Благоев карму йылсіь Удора районісь веськӧтланлӧн сайт вылын]
* Афанасьев А. П. Топонимия Республики Коми. Сыктывкар: Коми кн. изд-во, 1996 ISBN 5-7555-0554-3
* Жеребцов И. Л. Где ты живёшь: Населённые пункты Республики Коми. — Сыктывкар: 2000.
* Историко-культурный атлас Республики Коми. — М: Дрофа, 1997. ISBN 5-287-00027-8
* Республика Коми. Энциклопедия в 3-х томах. — Сыктывкар: Коми книжное издательство, 1997, 1998, 1999. — Т. I, II, III. ISBN 5-7555-0617-5

[[Категория:Коми оланіннэз]]
