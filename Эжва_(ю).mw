[[File:VytchegdaRiver.jpg|thumb|right|250px|Эжва кывтытас]]

'''Эжва''' (рочöн – '''Вычегда''') — [[Коми Республика|Коми Республика]]ын да [[Кардор лапöв|Кардор лапöл]]ын ыджыт ю, кöда усьö [[Вынва (ю)|Вынва]]ö. 

==География==

Эжваыс 1130 км кузя, а бассейныс 121 сюрс км² ыжда.

Мувывтор аркмöма йы кыссьывлöм дырни, а тодиль – Ойвыв саридз медбöрьяись бöрыньтчикö.  Муыс волькыт, шöрöт вылынаэз – 120–150 м. Ю оллез паськытöсь, аллювиöсь оллез векнитöсь, террасатöмöсь. Бассейныс тэчсьöма перем кадся пуксьöссэзöн (сёйез, [[Мергель|мергеллез]]), изшомвевья извеснякöн, юра да мел кадся породаэзöн, кöднö вевттьöны нельöттор кадся пуксьöссэз.   

Бассейн муыс вöрсялöм: пармаын быдмöны [[Кöз|кöз]], [[Пожум|пожум]], [[Кыдз|кыдз]]. Öддьöн унаöсь нюррез (нюрсялöм 18,6%-öдз). Öрыс чукыля, ю пöлiньыс неыджыт (0,000162).

Эжва пондöтчö [[Тиман мусюр|Тиман мусюр]] лунвыв пом дорись Дзур нюрын кык шор (Лунвож да Войвож) öтлаасьöмсянь, а усьö Вынва юö [[Пырас(кар)|Пырас]] (Котлас) кар дынын.

==Юыслöн торрез==

Шуöны ''Кытыт Эжва'' йылiсь (йывсяняс [[Нем (ю)|Нем]] уссёöдз, 246 км), ''Шöрöт Эжва'' йылiсь ([[Немдiн|Немдiн]]сянь [[Сыктыв (ю)|Сыктыв]] уссёöдз, 489 км) да ''Кывтыт Эжва'' йылiсь ([[Емва (ю)|Емва]] дiнсянь аслас уссёöдз). 
 
'''Катытас Эжва'''лöн бассейныс – кырöтöм мыссэза плато, саридз вевдöрсянь кö лыддьыны –  200–250 м вылына. 150–200 метра пасьта оль лажмалö 20–40 метраöдз. Юыс чукыля, уна коськ, лажмытiн, ваыс котöртö чожа (0,6–0,7 м/сек лоö визулыслöн перытаыс). Юыс 15–20 метрасянь 80-100 метраöдз пасьта, шöрöт пыдына – 3 м (медджуджытiн – 10 м). Тыртчö юыс унажыксö сылан лымöн (43–48 %). Ыджыт пайсö пуктöны и муувтся ваэз (35-40 %-öдз), мыля му пытшкыс татöн тэчöма карст аркмöтан породаэзöн (извесняккез, доломит). Ваыслöн ыждаыс [[Помöсдiн (Кулöмдiн район)|Помöсдiн]] дорын 49,6 м³/сек.

'''Шöрöт Эжва'''лöн бассейныс босьтö паськыт волькытiн Тиман керöссэз да [[Ойвыв мыссэз|Ойвыв мыссэз]] коласын.  Катытланьсянь ю котöртö [[Керчомья оль|Керчомья оль]] кузя, кöда куйлö [[Нем вылынiн|Нем вылынiн]] да [[Джеджым Парма|Джеджым парма]] коласын.  Кывтытланяс юыс кывтö паськыт волькыт увтасöттяс, кöда лёка нюрсялöм. Веськыт ладорын юсянь эмöсь ыджыт тыэз ([[Донты|Донты]], [[Синдор (ты)|Синдор ты]]). Зораммöма карст (Нем, Ойвыв Кöтйöм, Емва пöлöн). Ольыс 10 км пасьта. Адзыс (поймаыс) паськыт, унажыксö кыкладорся; татöн уна ласта (видз), нюр, полойез (виссэз), орöмваэз.  Öрыс 100-680 м пасьта, пыдöсыс кöдза сора лыаись да сёймуись, абу зумыт, эм уна перекат, лажмытiн да дi (остров). Перекаттэзын пыдынаыс 0,5 метраöн, вомынын (плёсын) – 1,5–5 метраöдз. Гожумся кöс дырни визулыс мунö 0,3–0,6 м/сек перытаöн,  ыджытва дырни перытаыс лоö 1,5–1,8 м/сек. Эжва пырö сэтшöм юэз чукöрö, кöдналöн менандрируйтöмыс абу на чулалöм. Ваыслöн ыждаыс вежласьö 162 м³/сек-сянь (Немдiн) 601 м³/сек-öдз ([[Сыктывкар (вежöртассэз)|Сыктывкар]]). Вердчан понда васö медуна сетö сылан лым  (60 %–öдз), зэрыслöн пай – 15–30 %, грунт ваэзлöн – 15–35 %. Тулысся ытва дырни юыс лэбö шöрöт межень тшупöтся вылöжык кынымкö метраöн (Сыктывкар дынын –  кыксянь кватьöдз метраöн), эта коста сiя вöтьö адзсö (поймасö) уна километра пасьта.  

'''Кывтыт Эжва'''лöн ландшафт да гидрологияыс Шöрöт Эжвалöн кодь жö.  Ваыслöн ыжда уссёын –  1160 м³/сек.

==Вожжез==
Эжваö усьöны 1137 поснитжык ю. Вожжес коласын медкузьöсь: 

веськыт ладорсянь –
* [[Вöль (ю)|Вöль]]
* [[Висер (ю)|Висер]]
* [[Емва (ю)|Емва]]
* [[Йöвва (ю)|Йöвва]]
* [[Еринь (ю)|Еринь]]

шульга ладорсянь –
* [[Лунвыв Мылва (ю)|Лунвыв Мылва]]
* [[Нем (ю)|Нем]]
* [[Войвыв Кöтйöм (ю)|Войвыв Кöтйöм]]
* [[Лöкчм (ю)|Лöкчим]]
* [[Сыктыв (ю)|Сыктыв]]
* [[Виледь (ю)|Виледь]] 

==Кöзяйство==
Эжва – кылöтан ю. Кораббез ветлöны тулыснас [[Вöльдiн (Кулöмдiн район)|Вöльдiн]]öдз (959 км), гожмунас да арнас – [[Кулöмдiн (посад)|Кулöмдiн]]öдз (693 км).  

Öрыс öддьöн вежласьö, лыаэз ветланаöсь. Эта сьöртi Эжва Рочмуын медодзза юэз лыдын лоö. 

Медгырись öзыннэз: [[Совдор (Кардор лапöв)|Совдор]], [[Еринь (кар)|Еринь]], [[Межöг (Емдiн район)|Межöг]], [[Акатыла (Емдiн район)|Айкатыла]], Сыктывкар, Кулöмдiн.

Мукöд вожжес Эжвалöн öддьöн коланаöсь кöзяйство понда, ([[Чими (чери)|чими]] кульмö да): Войвыв Кöтйöм, Емва дмд.

==Öшмöс==
* Республика Коми. Энциклопедия в 3-х томах. — Сыктывкар: Коми книжное издательство, 1997. Т. I. ISBN 5-7555-0617-5
 
==Ыстöттэз==

* [http://slovari.yandex.ru/dict/geography/article/geo/geo1/geo-1052.htm Эжва (Вычегда) «Öння мувыв ниммез сьöртi кывчукöрын» (рочöн)]
* [http://yarensk.narod.ru/vychegda/vychegda.htm Эжва йылiсь дженыт очерк Еринь сайт вылын (рочöн)].
* [http://skitalets.ru/books/rekisever_ilina/index.htm#sec_27 Вычегда (Реки Севера)] – быдöнныслö вежöртана висьтасьö Эжва йылiсь (рочöн).
 

[[Category:Коми Республикаись юэз]]


[[cv:Вычегда (юханшыв)]]
[[de:Wytschegda]]
[[en:Vychegda River]]
[[es:Río Víchegda]]
[[et:Võtšegda]]
[[fi:Vytšegda]]
[[fr:Vytchegda]]
[[hu:Vicsegda]]
[[it:Vyčegda]]
[[ja:ヴィチェグダ川]]
[[ko:비체그다 강]]
[[lt:Vyčegda]]
[[nl:Vytsjegda]]
[[nn:Vytsjegda]]
[[no:Vytsjegda]]
[[pl:Wyczegda]]
[[ru:Вычегда]]
[[sr:Вичегда]]
[[sv:Vytjegda]]
[[uk:Вичегда]]
