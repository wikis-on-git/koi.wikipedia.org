[[Файл:VytchegdaRiver.jpg|thumb|right|250px|Эжва кывтытас]]

'''Эжва''' (рочӧн – '''Вычегда''') — [[Коми Республика]]ын да [[Кардор лапӧв|Кардор лапӧл]]ын ыджыт ю, кӧда усьӧ [[Вынва (ю)|Вынва]]ӧ. 

== География ==

Эжваыс 1130 км кузя, а бассейныс 121 сюрс км² ыжда.

Мувывтор аркмӧма йы кыссьывлӧм дырни, а тодиль – Ойвыв саридз медбӧрьяись бӧрыньтчикӧ. Муыс волькыт, шӧрӧт вылынаэз – 120–150 м. Ю оллез паськытӧсь, аллювиӧсь оллез векнитӧсь, террасатӧмӧсь. Бассейныс тэчсьӧма перем кадся пуксьӧссэзӧн (сёйез, [[Мергель|мергеллез]]), изшомвевья извеснякӧн, юра да мел кадся породаэзӧн, кӧднӧ вевттьӧны нельӧттор кадся пуксьӧссэз. 

Бассейн муыс вӧрсялӧм: пармаын быдмӧны [[кӧз]], [[пожум]], [[кыдз]]. Ӧддьӧн унаӧсь нюррез (нюрсялӧм 18,6%-ӧдз). Ӧрыс чукыля, ю пӧліньыс неыджыт (0,000162).

Эжва пондӧтчӧ [[Тиман мусюр]] лунвыв пом дорись Дзур нюрын кык шор (Лунвож да Войвож) ӧтлаасьӧмсянь, а усьӧ Вынва юӧ [[Пырас(кар)|Пырас]] (Котлас) кар дынын.

== Юыслӧн торрез ==

Шуӧны ''Катыт Эжва'' йылісь (йывсяняс [[Нем (ю)|Нем]] уссёӧдз, 246 км), ''Шӧрӧт Эжва'' йылісь ([[Немдін]]сянь [[Сыктыв (ю)|Сыктыв]] уссёӧдз, 489 км) да ''Кывтыт Эжва'' йылісь ([[Емва (ю)|Емва]] дінсянь аслас уссёӧдз). 
 
'''Катытас Эжва'''лӧн бассейныс – кырӧтӧм мыссэза плато, саридз вевдӧрсянь кӧ лыддьыны – 200–250 м вылына. 150–200 метра пасьта оль лажмалӧ 20–40 метраӧдз. Юыс чукыля, уна коськ, лажмытін, ваыс котӧртӧ чожа (0,6–0,7 м/сек лоӧ визулыслӧн перытаыс). Юыс 15–20 метрасянь 80-100 метраӧдз пасьта, шӧрӧт пыдына – 3 м (медджуджытін – 10 м). Тыртчӧ юыс унажыксӧ сылан лымӧн (43–48 %). Ыджыт пайсӧ пуктӧны и муувтся ваэз (35-40 %-ӧдз), мыля му пытшкыс татӧн тэчӧма карст аркмӧтан породаэзӧн (извесняккез, доломит). Ваыслӧн ыждаыс [[Помӧсдін (Кулӧмдін район)|Помӧсдін]] дорын 49,6 м³/сек.

[[Файл:Эжва ю1.jpg|right|250 px|thumb|2011 ыджытва дырни, Кулöмдін весьтын]]

'''Шӧрӧт Эжва'''лӧн бассейныс босьтӧ паськыт волькытін Тиман керӧссэз да [[Ойвыв мыссэз]] коласын. Катытланьсянь ю котӧртӧ [[Керчомья оль]] кузя, кӧда куйлӧ [[Нем вылынін]] да [[Джеджым Парма|Джеджым парма]] коласын. Кывтытланяс юыс кывтӧ паськыт волькыт увтасӧттяс, кӧда лёка нюрсялӧм. Веськыт ладорын юсянь эмӧсь ыджыт тыэз ([[Донты]], [[Синдор (ты)|Синдор ты]]). Зораммӧма карст (Нем, Ойвыв Кӧтйӧм, Емва пӧлӧн). Ольыс 10 км пасьта. Адзыс (поймаыс) паськыт, унажыксӧ кыкладорся; татӧн уна ласта (видз), нюр, полойез (виссэз), орӧмваэз. Ӧрыс 100-680 м пасьта, пыдӧсыс кӧдза сора лыаись да сёймуись, абу зумыт, эм уна перекат, лажмытін да ді (остров). Перекаттэзын пыдынаыс 0,5 метраӧн, вомынын (плёсын) – 1,5–5 метраӧдз. Гожумся кӧс дырни визулыс мунӧ 0,3–0,6 м/сек перытаӧн, ыджытва дырни перытаыс лоӧ 1,5–1,8 м/сек. Эжва пырӧ сэтшӧм юэз чукӧрӧ, кӧдналӧн менандрируйтӧмыс абу на чулалӧм. Ваыслӧн ыждаыс вежласьӧ 162 м³/сек-сянь (Немдін) 601 м³/сек-ӧдз ([[Сыктывкар (вежӧртассэз)|Сыктывкар]]). Вердчан понда васӧ медуна сетӧ сылан лым (60 %–ӧдз), зэрыслӧн пай – 15–30 %, грунт ваэзлӧн – 15–35 %. Тулысся ытва дырни юыс лэбӧ шӧрӧт межень тшупӧтся вылӧжык кынымкӧ метраӧн (Сыктывкар дынын – кыксянь кватьӧдз метраӧн), эта коста сія вӧтьӧ адзсӧ (поймасӧ) уна километра пасьта. 

'''Кывтыт Эжва'''лӧн ландшафт да гидрологияыс Шӧрӧт Эжвалӧн кодь жӧ. Ваыслӧн ыжда уссёын – 1160 м³/сек.

== Вожжез ==
Эжваӧ усьӧны 1137 поснитжык ю. Вожжес коласын медкузьӧсь: 

веськыт ладорсянь –
* [[Вӧль (ю)|Вӧль]]
* [[Висер (ю)|Висер]]
* [[Емва (ю)|Емва]]
* [[Йӧвва (ю)|Йӧвва]]
* [[Еринь (ю)|Еринь]]

шульга ладорсянь –
* [[Лунвыв Мылва (ю)|Лунвыв Мылва]]
* [[Нем (ю)|Нем]]
* [[Войвыв Кӧтйӧм (ю)|Войвыв Кӧтйӧм]]
* [[Лӧкчм (ю)|Лӧкчим]]
* [[Сыктыв (ю)|Сыктыв]]
* [[Виледь (ю)|Виледь]] 

== Кӧзяйство ==
Эжва – кылӧтан ю. Кораббез ветлӧны тулыснас [[Вӧльдін (Кулӧмдін район)|Вӧльдін]]ӧдз (959 км), гожмунас да арнас – [[Кулӧмдін (посад)|Кулӧмдін]]ӧдз (693 км). 

Ӧрыс ӧддьӧн вежласьӧ, лыаэз ветланаӧсь. Эта сьӧрті Эжва Рочмуын медодзза юэз лыдын лоӧ. 

Медгырись ӧзыннэз: [[Совдор (Кардор лапӧв)|Совдор]], [[Еринь (кар)|Еринь]], [[Межӧг (Емдін район)|Межӧг]], [[Акатыла (Емдін район)|Айкатыла]], Сыктывкар, Кулӧмдін.

Мукӧд вожжес Эжвалӧн ӧддьӧн коланаӧсь кӧзяйство понда, ([[Чими (чери)|чими]] кульмӧ да): Войвыв Кӧтйӧм, Емва дмд.

== Ӧшмӧс ==
* Республика Коми. Энциклопедия в 3-х томах. — Сыктывкар: Коми книжное издательство, 1997. Т. I. ISBN 5-7555-0617-5
 
== Ыстӧттэз ==

* [http://slovari.yandex.ru/dict/geography/article/geo/geo1/geo-1052.htm Эжва (Вычегда) «Ӧння мувыв ниммез сьӧрті кывчукӧрын» (рочӧн)]
* [http://yarensk.narod.ru/vychegda/vychegda.htm Эжва йылісь дженыт очерк Еринь сайт вылын (рочӧн)].
* [http://skitalets.ru/books/rekisever_ilina/index.htm#sec_27 Вычегда (Реки Севера)] – быдӧнныслӧ вежӧртана висьтасьӧ Эжва йылісь (рочӧн).

[[Категория:Коми Республикаись юэз]]

[[am:ቪቼግዳ ወንዝ]]
[[cs:Vyčegda]]
[[cv:Вычегда (юханшыв)]]
[[da:Vytjegda]]
[[de:Wytschegda]]
[[en:Vychegda River]]
[[es:Río Víchegda]]
[[et:Võtšegda]]
[[fi:Vytšegda]]
[[fr:Vytchegda]]
[[hr:Vičegda]]
[[hu:Vicsegda]]
[[it:Vyčegda]]
[[ja:ヴィチェグダ川]]
[[ko:비체그다 강]]
[[kv:Эжва]]
[[lt:Vyčegda]]
[[mk:Вичегда (река)]]
[[nl:Vytsjegda]]
[[nn:Vytsjegda]]
[[no:Vytsjegda]]
[[pl:Wyczegda]]
[[pnb:دریاۓ ویچگدا]]
[[ro:Râul Vîcegda]]
[[ru:Вычегда]]
[[sr:Вичегда]]
[[sv:Vytjegda]]
[[uk:Вичегда]]
[[zh:維切格達河]]
