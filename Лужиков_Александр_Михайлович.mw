[[Файл:Лужиков А.М.jpg|250 px|right|thumb|Лужиков А.М. (1964–2006) – коми гижись]]
'''Лужиков Александр Михайлович''' ({{кыв+koi|Миш Öльöксан}}) [[1964]]–[[2006]]) – коми поэт.

== Олантуй ==
А.М. Лужиков чужӧма [[1964' во|1964']] [[март 19' лун|март 19' лун]]ӧ [[Коми Республика|Коми АССР]] [[Кулӧмдін район|Кулӧмдін районісь]] [[Кекур (Кулӧмдін район)|Кекур]] {{comment|грезд|деревня}}ын.

* [[Сыктывкар]]ын помаліс [[Куратов Ӧльӧш Вань|И. А. Куратов]] нима [[педагогикавелӧтан 1' училищё]]ись мичмöтан графика сьӧрті юкöт.
* кесъяліс армияын. 
* [[Мӧсква]]ын помаліс [[Горький Алексей Максимович|А. М. Горький]] нима [[Горький нима литературавелӧтан институт|литературавелӧтан институт]].
* уджалыштіс [[Коми радио]]комитетын литературно-драматическöй сёрни  редакторöн. 
* [[1991' во|1991]] – пырис [[Рочмуын гижиссез котыр]]ö.
* [[1992' во|1992]] – лоис [[Би кинь (журнал)|«Би кинь»]] журналын юралісь редакторӧн.
* [[2006' во|2006]] – редактораліс [[Би кинь (журнал)|«Би кинь»]] журнал  юкöтын.

Кулӧма 2006' годӧ жӧ. Кулан луныс да шойгуыс тӧдтӧмӧсь. Родняыс тöдмалiсӧ кулöм йывсьыс [[2009' во|2009']] воын. Поэтӧс дзебöмась кыдз нимтöм-увтыртöм мортӧс [[Вылыс Чов шойна]]ись 13' участокӧ. 

== Гижан удж ==
Медодзза кывбуррес Миш Ӧльӧксаныслöн петӧмась [[1970' воэз|1970']] воэз помын. Сэсся сiя ветлӧма Союз пасьтаись том гижиссез IX совещаннё вылö. А.М. Лужиковлісь кывбурресö вылӧ донтӧмась роч поэт [[Егор Исаев]] да Коми Республикаись отировӧй гижись [[Юшков Толь Гень|Геннадий Юшков]].

Сылӧн «[[Йиркап]]» поэмаын кылö мамкыв да асувтыр понда тöждісьӧм.

Поэт бура мыччалӧма асьсӧ и [[драматургия]] жанрын. Сія гижӧма «Ыджыд висьöм» пьеса (йöзöтöм: [[Арт (журнал)|«Арт»]] журнал, [[1997' во|1997']] во, №1).

[[Роч кыв]] вылын Миш Ольӧксаныслісь гижöттэсӧ публикуйтӧмась [[Литературнӧй газета|«Литературнöй газета»]] да [[Литературнӧй Россия (газета)|«Литературнöй Россия»]] газетаэзын, [[Север (журнал)|«Север»]] журналын. 

А. М. Лужиковлісь кывбурресö вуджöтлӧмась [[Елена Исаева]], [[Александр Кувакин]], [[Сергей Филатов]].

== Небöггез ==
* ''Ме радейта тэнö'': кывбуръяс. – [[Сыктывкар]]: [[Коми небöг лэдзанiн|Коми кн. изд-во]], [[1989]]. – 41 л.б.
* ''Енэжшöpса оpдым'': кывбуpъяс / Ред. А.В. Тентюков; серпасалiс А.М. Лужиков. – [[Сыктывкар]]: [[Коми небöг лэдзанiн|Коми кн. изд-во]], [[1994]]. – 127 л.б.

== Берся==
* [[2011' во|2011']] годӧ поэтлöн иньыс Марина да нылыс Лиза вӧзйисӧ Коми гижись котырлӧ лӧсьӧтны А.Лужиков нима премия. Премиясӧ сетӧны токӧ том деревенскӧй поэттэзлӧ, кӧдна гижӧны комиӧн. 2011' годӧ премия козьналісӧ [[Баженова Ольга]]лӧ, 2012' годӧ – [[Шомысова Алёна]]лӧ.
* [[2012' во|2012']] годӧ йӧзколасісь поэзия лунö VI «Поэтическöй эстафета» чулӧтӧмась Миш Ӧльӧксанӧс казьтылӧм могись.

== Лыддьӧтан ==
* [[Белых Иван Ильич|Ильин Б.]] Меддводза асшöр книга // [[Коми му (газет)|Коми му]], [[1994' во|1994']] февраль 8' лун. 
* [[Мартынов Валерий Иванович|Мартынов В.]] Выль видзöдлас, выль рöм // [[Коми му (газет)|Коми му]], 1994' март 5' лун.
* [[Мартынов Валерий Иванович|Мартынов В.И.]] Лужиков Александр Михайлович // Литературная энциклопедия земли Коми. – [[Сыктывкар]], [[2004]].

== Ыстӧттэз ==
* [http://www.nbrkomi.ru/kk/base/raiony/ust_kulom/literatura/ Коми Республикаись Национальнöй библиотека]
* [http://www.gazeta-respublika.ru/article.php/16502 Александр Лужиковöс гуалöма нимтöм гуö // Республика, 2009. Февраль 27' лун. №31 .]
* [http://www.finnougr.ru/news/index.php?ELEMENT_ID=8630 Чудь-йöгра портал]

[[Категория:Морт:Коми]]
[[Категория:Коми гижись]]

[[kv:Лужиков Александр Михайлович]]
