'''Нефедьев Степан Григорьевич''' (1904-1938?) – [[Перем ладорись Коми кытш|Коми кытш]]ын комсомолісь функционер.

==Олантуй==

Чужис 1904’ годö öння [[Кӧсладор район]]ісь [[Селиш (Кӧсладор район)|Селиш]] грездын. Помаліс вылынжык пондöтчан училищё [[Кöс]]ын, кытöн 1919’ воын {{comment|котыртіс|организуйтіс}} комсомол поз. Чожа мыйись комсомолса бöрйисö сійö волосись, а 1921’ во и районісь комитетын юралісьö. Уджаліс РКСМ-лöн Чердын укомын инструкторöн, помаліс Совпартшкола Перемын. Вöлі Кыдзов ГРЭС строитіссез коласын. 

1924’ во помын сійö бöрйöны секретарöн комсомолсалöн [[Кудымкар]] райкомö. С.Г.Нефедьев уджаліс Коми кытш лосьöтан бюроын, пырис партиялöн медодзза окружкомö, вöлі сы бюроын. Лоис медодзза секретарöн комсомол окружкомын, кытöн сія уджаліс дас годся дыржык. 1926’ мартын ветліс [[Мöсква]]ö, комсомол VII öксян вылö. 

===1930 воэзö===

Год да джын редактораліс «[[Парма (газета)|Гöрись]]» газетаын. Помаліс [[Коммунизм сьöрті университет]] (Я.М.Свердлов нима). Юраліс Кудымкарись [[совпартшкола]]ын. Сэсся куим во сьöрна вöлі кыввидзись редакторöн «[[Парма (газета)|Ленин туй вылöт]]» газетаын. 1937’ воын сійö бöрйöмась партиялöн окружком бюроö, кытöн сія веськöтліс школаэз да культпросветработа сьöрті юкöтöн.

===Вийöм===

1938’ майын [[Советтэза Союз]]ын ыджыт террор коста С.Г.Нефедьев вöлі репрессируйтöм. Нимсö сöстöмтöмась 1956’ воын.

==Небöггез==
'''Дед Нефёд''' ним увтын 1932’ годö сія лэдзис гыриссез понда буквар «Ударник».

Öтлаын [[Иву Стёпко]]кöт С.Г.Нефедьев вуджöтіс перем коми кыв вылö [[Ленин Владимир Ильич|В.И.Ленин]]лісь Молодёж Союззэзлöн задачаэз. (Кудымкар, 1933).

==Öшмöссэз==

*[[Коньшин Анатолий Евдокимович|Коньшин А.Е.]]. История коми-пермяцкого народа. Книга первая. 1917-1940 гг. Кудымкар, 2004. ISBN 5-900894-22-3

[[Категория: Коми история]]
[[Категория: Коми отир]]
