'''Кывтэчас''' — кык нето унажык асвына шуан, кöдна йитчöмöсь вежöртас ладорсянь да кыв лад сьöртi. Кывтэчассö велöтö-туялö [[Синтаксис|синтаксис]].

Быд асвына шуан кокнита йитсьö мöдiк шуаннэзкöт. Сiдз, кыв ыб позьö йитны кыввезкöт: ''паськыт'' (''паськыт ыб''), ''гöрöм'' (''гöрöм ыб''), ''айлöн'' (''айлöн ыб''). Кыввез ''паськыт'', ''айлöн'' йитсикö увтыртчöны кывлö ''ыб''.

Йитсьöм, кöр öтiк кыв видзö мöдсö ас увтын, шусьö увтыртанöн. Увтыртан йитсьöмлöн куим нёж: [[Веськöтлöм (кывтöдöм)|веськöтлöм]], [[Кышасьöм|кышасьöм]], [[Лöсялöм|лöсялöм]].

Эттшöма йитсьöм кыввез и аркмöтöны кывтэчассэз.

Кывтэчас, кыдз и торья кыв, мыччалö кытшöмкö эмтор, керöм нето тöдчан. Но керö этö сiя утлянножык, пыдынжыка: ''лун'' и ''кузь лун''; ''мича'' и ''зэв мича''; ''мунны'' и ''мунны перыта''; ''локны'' и ''сьылöмöн локны''; ''мийö'' и ''мийö быдöнным''.

Кывтэчасö йитчöны видзан кыв и кöртыштöм кыв, шуам: ''кузь лун'' — ''лун (кытшöм?) кузь''; ''зэв мича'' — ''мича (кыдз?) зэв''; ''мунны перыта'' — ''мунны (кыдз?) перыта''; ''сьылöмöн локны'' — ''локны (кыдз?) сьылöмöн''; ''мийö быдöнным'' — ''мийö (киннэз?) быдöнным''.

Кывтэчассэз асланыс состав сьöртi овлöны öтпöвсаöсь и унапöвсаöсь.

Öтпöвса кывтэчас сулалö кык асвына кылiсь. 

Шуам: ''гижис мамыслö'', ''мунны ты дорöт'' 

Унапöвса кывтэчас аркмö öтпöвсасö паськöтöмсянь.

Шуам: ''чожа гижис мамыслö'', ''рытнас мунны ты дорöт''


[[Category:Синтаксис]]
