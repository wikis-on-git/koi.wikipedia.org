'''Кывтэчас''' — кык нето унажык асвына шуан, кӧдна йитчӧмӧсь вежӧртас ладорсянь да кыв лад сьӧрті. Кывтэчассӧ велӧтӧ-туялӧ [[синтаксис]].

Быд асвына шуан кокнита йитсьӧ мӧдік шуаннэзкӧт. Сідз, кыв ыб позьӧ йитны кыввезкӧт: ''паськыт'' (''паськыт ыб''), ''гӧрӧм'' (''гӧрӧм ыб''), ''айлӧн'' (''айлӧн ыб''). Кыввез ''паськыт'', ''айлӧн'' йитсикӧ увтыртчӧны кывлӧ ''ыб''.

Йитсьӧм, кӧр ӧтік кыв видзӧ мӧдсӧ ас увтын, шусьӧ увтыртанӧн. Увтыртан йитсьӧмлӧн куим нёж: [[Веськӧтлӧм (кывтӧдӧм)|веськӧтлӧм]], [[кышасьӧм]], [[лӧсялӧм]].

Эттшӧма йитсьӧм кыввез и аркмӧтӧны кывтэчассэз.

Кывтэчас, кыдз и торья кыв, мыччалӧ кытшӧмкӧ эмтор, керӧм нето тӧдчан. Но керӧ этӧ сія утлянножык, пыдынжыка: ''лун'' и ''кузь лун''; ''мича'' и ''зэв мича''; ''мунны'' и ''мунны перыта''; ''локны'' и ''сьылӧмӧн локны''; ''мийӧ'' и ''мийӧ быдӧнным''.

Кывтэчасӧ йитчӧны видзан кыв и кӧртыштӧм кыв, шуам: ''кузь лун'' — ''лун (кытшӧм?) кузь''; ''зэв мича'' — ''мича (кыдз?) зэв''; ''мунны перыта'' — ''мунны (кыдз?) перыта''; ''сьылӧмӧн локны'' — ''локны (кыдз?) сьылӧмӧн''; ''мийӧ быдӧнным'' — ''мийӧ (киннэз?) быдӧнным''.

Кывтэчассэз асланыс состав сьӧрті овлӧны ӧтпӧвсаӧсь и унапӧвсаӧсь.

Ӧтпӧвса кывтэчас сулалӧ кык асвына кылісь. 

Шуам: ''гижис мамыслӧ'', ''мунны ты дорӧт'' 

Унапӧвса кывтэчас аркмӧ ӧтпӧвсасӧ паськӧтӧмсянь.

Шуам: ''чожа гижис мамыслӧ'', ''рытнас мунны ты дорӧт''

[[Категория:Синтаксис]]
