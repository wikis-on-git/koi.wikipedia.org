{{Кар-грезд
|Рӧм                     = Рочму
|Коми ним                = Бажӧв
|Ас ним                  = Бажово
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кöчладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = Бажья
|Кар                     = 
|Магдебургскӧй инӧд      = 
|Инлыдпассэс             = {{coord|59|50|50|N|54|24|42|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 59
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34293
|Почта инпас             =619327
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Бажӧ́в''' — [[Перем ладор]]ись [[Перем ладорись Коми кытш|Коми кытш]]ын, [[Кöчладор район]]сис [[Юксьӧв посадму]]ын коми грезд (деревня).
 
==Ним йылісь==
[[Файл:Бажöв1.JPG|right|250px|thumb|]]
[[Файл:Бажöв2.JPG|right|250px|thumb|]]
[[Файл:Бажöв3.JPG|right|250px|thumb|]]
[[Файл:Бажöв4.JPG|right|250px|thumb|]]
[[Файл:Бажöв5.JPG|right|250px|thumb|]]
[[Файл:Бажöв6.JPG|right|250px|thumb|]]
[[Файл:Бажöв7.JPG|right|250px|thumb|]]

Видзöтны кö грездыслöн öння ним вылö, сія ровно кыдз аркмöма '''Баж''' нима морт сьöрті. Но одзжык сійö гижöмась мöднёж — '''Бажья''' нето '''Бажаева'''. Роччез, первуись фиксируйтікö, эшö и сорасьöмöн гижöмась деревнясö ''Баскаево'', сэсся пондöмась гижны ''Бажева'', öні ''Бажово'' 

Нимыс кö былись вöлі '''Бажья''', то этö — важ коми увтырлöн ним.

==География==
Бажöв грезд сулалö мыс вылын, [[Юксьӧв (Кӧчладор_район)|Юксьӧв]]сянь лунвыв-асыввылö вит километра ылынаын, с. ш. [[Юксьӧвскӧй Турция]]ын. 

===Ордча грезддэз===
Мунан кö Бажöвсяняс рытвылас ыб кузя 1,5 км, локтан [[Сизьӧв (Кӧчладор_район)|Сизьӧв]] грездö, 2,5 км лунвыв-рытвылас петö [[Москвина (Кӧчладор_район)|Москвина]], 3,5 км — [[Вершинин (Кӧчладор_район)|Вершинин]]. Лунвыв-асыввылас километра етш ылынаын сулалöны медбöрья куим керку йöзтöмсялöм [[Манастыр (Кӧчладор_район)|Манастыр]] грездісь. Ойвыв-рытвылас куим километра ылынаын, вöр саяс, поздісьö [[Митя (Кӧчладор_район)|Митя]] грезд.

===Матісь ландшафттэз===

Бажöвыс пöліня рытвывлань. Рытвылас сія орö круткодь покатöн.

Рельефын тöдчöны:
*'''Быльдöг''' (мыс)
*'''Пипуалог''' 
*'''Тыгöп'''

Отир тöдöны ыббез (турунсялöмöсь ни) да видззез:
*'''Велтас''' (ыб)
*'''Кушпон''' (ыб)
*'''Кöбыла кутöм''' 
*'''Лисьвень''' (ыб)
*'''Льöмпуаму''' (ыб) 
*'''Сэтöра видз'''

Вöррез:
*'''Палитчöм яг''' 
*'''Платон октас''' 
*'''Пугыр'''

Матісь шоррез:
*'''Дрöньöвскöй шор'''
*'''Льöмшор'''
*'''Манастырка'''

==Янсалöм==
Бажöвын керкуэз сулалöны нёль туй пöлöн. Куим туйыс куйлöны параллельнöя, этö '''Сёйгуйöр''' (асыввылас), '''Шöр улича''' да '''Пыштыгöп''' (рытвылас). Öтік туй куйлö нылö перепендикулярöн, сія петö Сёйгуйöр туйсис, поперегалö кык мöдік туйсö да петö рытвылас грезд сайö — Митяланьö. Пыштыгöп туй петö грезд сайö лунвылас да мунö мöдік ордча деревняэзö.

Шöр уличалöн ойвыв торыс шусьö '''Кайгоро́дка'''.

==Туйез==

Бажöв грездын официальнöя лыддисьöны куим туй <ref> [http://www.ifns.su/59/031/000005.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Видз туй	
|ул. Луговая  
|-
|Отир туй	
| ул. Народная 	
|-
|Сад туй	
| ул. Садовая 	
|}

==История==
Первуись Бажöвсö пасйö карта вылö  [[А. Е. Теплоухов]] 1848' годö, сорасьöмöн сэтчö гижöмась Баскаева. Бажöв выселокын 1886' годö вöлöма 17 картавыл. Отирыс кöдзлöмась сю, заптылöмась вöр, вöравлöмась. 1909' годö грездын вöлі вичкубердся школа да дорсянін, олöмась 167 морт, видзöмась 24 картавыл.

1924' воöдз Бажöвыс вöлöма [[Чердын уезд]]ісь [[Юксьӧв волось]]ын, 1924' во бöрын — [[Кӧсладор район|Кӧсладор]] (1926' годсянь [[Кӧчладор_район|Кӧчладор]]) районісь [[Юксьӧв сельсовет]]ын. 

Лöсьöтöмась колхоз, [[коллективизация]] коста уна отирсö кулачитöмась. 

Бажöв, Манастыр да [[Чаняыб (Кӧчладор_район)|Чаняыб]] вöлöмась öтік колхоз. Сээся колхоззэз гырисьмöтасö, быдöс ордча грезддэз лоисö «[[Калиновка (колхоз)|Калиновка]]» колхозын. 1970' воланьын «Калиновкасö» öтлаöтöмась Юксьöвись «[[За коммунизм (Юксьӧвись колхоз)|За коммунизм]]» колхозкöт да керисö «[[Юксьӧвскӧй (совхоз)|Юксьӧвскӧй]]» совхозлö мöд отделеннёöн.  

Бажöвын вöлі челядьсад, аптека. Бажöвскöй челядь велöтчынытö ветлöмась Сизьöвö, 1970' воэз бöрын — Москвинаö.

2006' годö, виль роч туйдöт сьöрті сельсоветтэсö вежöмась да, Бажöв лоис [[Юксьӧв посадму]]ын.

==Веськöтлан==
Ӧні Бажӧвыс пырӧ [[Кӧчладор район]]ісь [[Юксьӧв посадму]]ӧ.

==Отир==
Олöны Бажöвын '''бажӧ́вчи'''. Öтік айка морт шусьö '''бажӧ́веч''', öтік инька морт '''бажӧ́вка'''. {{comment|Тöдчанним|Прилагательнöй}}ыс '''бажӧ́вскöй''' нето '''бажӧ́вись'''.

2009' во пондöтчикö гумагаэз сьöрті Бажöвын оліссес вöлöмась 59 морт, кöдна видзöмась 26 горт. Былись олöны 30 морт гöгöр.

Медваж фамиллёыс [[Андров]]. Йöзыс гишшöны сідзжö [[Исаев]], [[Евдокимов]].

Отирыс [[Коми отир|коми]]öсь, баитöны [[Коми кыв|коми]]öн.

==Кöзяйство да быт==
Öтласа кöзяйство öні абу ни. Отирыс уджалöны аспондасис — быдтöны карч, вöдитöны пода, ягöдалöны да тшакьялöны.

Бажöвын вузасьö сельполöн лавка.

Грездын позьö видзöтны телевизор, баитны мобильникöт ([[UTEL]]).

Бажöвчилöн эм асланыс шойна — '''Тимало́г''', кöда куйлö грездсяняс рытвылö. Но мукöдыс дзебсьöны и ыджыт шойнаö — [[Ялань|Ялан]]яс, кытöн дзебöны кулöммезнысö быдöс ордча грезддэз.

==Культура==

==Казьмöтаннэз да сингажöтаннэз==   

==Лыддьöтан==
*Коми-Пермяцкий национальный округ. Москва-Ленинград, 1948.
*Кочевский район: прошлое и настоящее / сост. Н. М. Коваль, С. Н. Пыстогова. Пермь, 2006. 464 с. ISBN 5-88009-020-5

==Ыстісяннэз==
<references/>


{{Юксьӧв посадмуись олан иннэз}}

[[Категория:Кӧчладор район]]
