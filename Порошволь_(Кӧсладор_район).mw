{{Кар-грезд
|Рӧм                     = Рочму
|Коми ним                = Порошволь
|Ас ним                  = ''Порошева''
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кӧсладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        =  
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|60|07|13|N|54|53|12|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Роч кыв|роч]], [[Перем Коми кыв|коми]]
|Кыввез                  = 
|Отир лыд                =  122
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34298
|Почта инпас             = 619435
|Почта инпассэс          = 
|Авто нумерӧ содтӧт      = 59
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Порошво́ль''' (рочӧнжык '''По́рошова''') — [[Перем ладор]]ись [[Перем ладорись Коми кытш|Коми кытш]]ын, [[Кӧсладор район]]ісь [[Кӧс посадму]]ын грезд (деревня), кӧть мукöдыс шуӧны сійӧ и посадӧн. 

Порошволь куйлӧ [[Кӧс посад]]сянь ойвыв-рытвылӧ 20 км ылынаын, [[Сым (ю)|Сым]] ю дорсянь лунвылӧ ӧтік километра ылынаын, [[Пятигор (Кӧсладор район)|Пятигор]]ланьӧ мунтӧн автотуйсянь веськыт ки вылас, ыббез коласын. 

Кӧркӧ татӧн вӧлі [[Порошволь сельсовет]]лӧн шӧрин.

== Ним йылісь ==
Талуння отирыс шуӧны да, Порошовасӧ пондӧмась сідз шуны роч ''пороша'' 'усян лым, падера' кывсянь. Важынся ''Порошволь'' нимсӧ талун етша кин и тӧдӧ, коть [[Кривощёкова-Гантман Антонина Семёновна|А. С. Кривощёкова-Гантман]] дырни важ отир кужӧмась эшӧ висьтавны веськыт этимология: '''Порош воль''' — Порош нима мортлӧн воль (ректас). <ref> Труды института языка, истории и традиционной культуры коми-пермяцкого народа. Выпуск 4. = Кривощекова-Гантман, А. С. Собрание сочинений в 2 томах. Т. 2. Ономастика. Пермь, 2006. Лб. 178. </ref>

== Ордча грезддэз ==
Порошволь дынсянь медматын олан пункт — [[Несӧль (Кӧсладор район)|Несӧль]] грезд, кӧда сулалӧ Порошвольсянь лунвыв-рытвылӧ ӧтік километра ылынаын (автотуй кузяс сэтчӧ муннытӧ 1,5 км — автобус сувтчанінсянь медодз ойвылӧ, сэсся кежны шульга ки вылӧ). Кыкнан деревня коласын куйлӧ ӧтласа шойна. Сійӧн, мыля Несӧляс не садик, не школа, не магазин, не почта, не мый абу, несӧлёвчиыс вовлӧны пыр Порошвольӧ.

Лунвыв-асыввылас трасса кузя куим километра ылынаын сулалӧ [[Маскаль (Кӧсладор район)|Маскаль]] деревня. Ойвылас медматын грезд, [[Дасморт (Кӧсладор район)|Дасморт]] (ӧні йӧзтом ни), сизим километра ылынаын. Асыввылас ӧддьӧн ни ылын — [[Солым (Кӧсладор район)|Солым]].

Вӧрынжык, лунвыв-рытвылас, кӧркӧ вӧлӧмась сэтшӧм учӧтик грезддэз, кыдз [[Новосёл (Кӧсладор район)|Новосёл]] (30 км ылынаын) да [[Собачка (Кӧсладор район)|Собачка]] (35 км ылынаын). Сэтӧн олӧмась сваль роччез, кӧдна ӧні вуджисӧ Порошвольӧ. 

== История ==
 
== Янсалӧм ==
Грезд шӧрӧттяс мунӧ ыджыт кырас: асыввылас сысянь куйлӧ [[Мыс (Кӧсладор район)|Мыс]], кӧдӧ унажыксӧ лыддьӧны торья грездӧн, рытвывланьын – ачыс Порошвольыс.

== Уличаэз ==

Грездын эм то кытшӧм уличаэз: 

* Мир туй (Мысын)
* Октяб 25 лун нима туй (Мысын)


* Коммунаррез туй (Порошвольын)
* Пионер туй (Порошвольын)	
* Пионер туйколас (Порошвольын)
* Томпӧлӧс туй (Порошвольын)

Медыджыт туй грездас мунӧ автотрассасянь ойвывланьӧ, параллель нёжӧн кырасыскӧт, рытвылӧттяс. Медодзза туйвежын — площадь кодь мыйкӧ. 

== Веськӧтлан ==
Одзжык сельсовет администрацияын пукалӧмась 3 морт. Ӧні ӧтік морт баитӧ отирыскӧт влась нимсянь. Эм милицияись участковӧй. Уджалӧ почта юкӧт № 619435. 

== Отир ==
Олӧны Порошволяс 122 морт (2009 во пондӧтчан кежӧ), видзӧны 40 горт. Отирыс шусьӧны '''порошо́вчи'''. 

Медодз грездас олӧмась чисто [[Коми отир|комиэз]]. Сэсся, война коста, татчӧ локтӧмась [[Роч отир|роччез]], этасянь талун порошовчи коласын эмӧсь и комиэз, и роччез. Унажыкыс сё жӧ комиэз. Школаын быдӧнныс кывзӧны [[Перем коми кыв|коми кыв]] сьӧрті уроккез. Но мунӧ сёрни коми кывсӧ школаись вӧтлӧм йылісь.

Памиллёэз коласын медуна пантасьӧны [[Щербаков|Щербаковвез]], [[Останин|Останиннэз]], [[Жижилев|Жижилеввез]].
 
Религия сьӧрті отирыс [[Веськыткыла вичку|веськыткылаӧсь]] (православнӧйӧсь). Мыля часовенка грездын пӧдналӧм, отирыс ветлӧны юрбытны [[Кудымкар]]ӧ нето Кӧс посадӧ. 

== Экономика ==
Кӧркӧ Порошвольын вӧлі колхоз. Ӧні колхоз местӧ осьтӧмась пилорама. Вӧрсӧ пӧрӧтӧны унажыксӧ вовліссез (лунвывся отир). Мукӧдыс порошовчи коласісь уджалӧны ны бердын. Асьныс оліссез пӧрӧтӧны жӧ вӧр, керӧны сруббез да вузалӧны [[Кыдзкар]]ланьын. 

Керкуэз быдӧнныс керӧмӧсь пуись. Эмӧсь кык патераа керкуэз да торья гоз понда керкуэз. 

Грездын эм куим магазин, ӧтікыс сельпо, а кыкыс частнӧйӧсь. 

Йӧзӧс кыскалӧ автобус Кӧс—Пятигор (ветлӧтӧ вильлунӧ да петничаӧ). Эм тодильнӧй сувтчанін. Озыржык порошовчилӧн эмӧсь ас автомобиллез, кынымкӧ трактор. Туйез вевттьӧмӧсь кӧдзаӧн нето щебёнкаӧн. 

Отирыс уна вӧралӧны. Угоддёэз эмӧсь [[Собачка (Кӧсладор район)|Собачка]] ладорын. Кыйлӧны [[Кӧч|кӧччез]]ӧс, [[Тар|таррез]]ӧс, [[сьӧла]]ӧс (дзугӧн). [[Ош|Ошшез]]ӧc озо кыйӧ, мыля мӧссэзӧс нія вийлӧны шоча. А [[Кӧин|кӧиннэз]]кӧт бура пессьӧны, лёка пода джагӧтӧны да.

== Культура ==
Порошвольын эм нетыр шӧрӧт школа, кӧдалӧн важ керкуыс сулалӧма 1925-28 (?) восянь. 12 км сайсянь ордча грезддэзісь челядьыс вовлӧны татчӧ велӧтчыны.

Кӧркӧ грездын вӧлі приют (Кӧсладорын сэтшӧмыс нач ӧтік и вӧлӧма). Сэсся приютсӧ пӧдналӧмась, а сы керкуӧ меститӧмась школа.

Порошволяс эм кык библиотека (посад понда да школа понда), ДК клуб (сельскӧй библиотекаыс сэтчин). Школаын осьтӧм музей.

Эм и фельдшера-акушера пункт.

Вежалуннэзісь медбура порйӧтӧны [[масленича]]: март коста быдӧс район понда лӧсьӧтӧны гажсӧ, кӧть и не быд год. 
 
Сьылісь чукӧрӧн быдкодь фестиваллез вылӧ, Кӧсӧ да кытчӧ да, сьывнытӧ ветлӧны велӧтіссез. 

== Спорт ==
Порошвольын эмӧсь площадкаэз [[футбол]]ӧн да [[волейбол]]ӧн орсӧм могись. Ордчӧн, ДК клубын уджалӧ спортзал (волейбол, [[баскетбол]] да [[теннис]]). Кӧсладор чемпионатын волейбол сьӧрті порошовчи неӧтпыр вермывлісӧ. Быд во гожумнас томпӧлӧс лун кежӧ Порошвольӧ вовлӧны пятигорчи орсны волейболӧн да футболӧн.

== Сингажӧтаннэз ==
* Стелла войнаын усьӧм земляккезлӧ (2010 тулыснас осьтӧм) — быдӧс ордча деревняэз понда вежаин.
* Часовенка 

== Гора нима отир ==

== Ордча ландшафттэз ==
* [[Шаминскӧй лог]] — олӧмась пӧ сэтчин шаманнэз, дзебӧмась зарнисӧ да пышшӧмась, отирыс ӧнӧдз тай кошшисьӧны.
* [[Макарпальник (Кӧсладор район)|Макарпальник]] (Несӧль дынынжык)
* [[Кашпальник (Кӧсладор район)|Кашпальник]] (Несӧль дынынжык)

== Ыстісяннэз ==
<References/>

== Ӧшмӧссэз ==
* География Коми-Пермяцкого автономного округа. Пермь, 1992. ISBN 5-7625-0162-0.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1 
* Шаги времени. К 80-летию образования Косинского района / редактор-составитель О. П. Кучева. Пермь, 2004. ISBN 5-93683-030-X.
* Щербакова О. А. Висьтасьӧм. Перем, 2010.

[[Категория:Кӧсладор район]]
