{{Кар-грезд
|Рöм                     = Рочму
|Коми ним                = Порошволь
|Ас ним                  = ''Порошева''
|Вужпас                  = 
|Дöрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кöсладор район
|Регион                  = Перем ладор
|Пытшкöс торйöтöм        = 
|Юралісь                 = 
|Юралісь ним             = юралiсь
|Аркман кад              = 
|Медодз казьтылöм        =  
|Важжык ниммез           = 
|Кар                     = 
|Магдебургскöй инöд      = 
|Инлыдпассэс             = {{coord|60|07|13|N|54|53|12|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Роч кыв|роч]], [[Перем Коми кыв|коми]]
|Кыввез                  = 
|Отир лыд                =  122
 |Отирöс лыддян-гижан во = 2009
 |Отирлöн топыта         = 
 |Агломерация            = 
 |Чужанвужжез сьöрті торйöтчöм = 
 |Вичкуэз сьöрті торйöтчöм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерö содтöт   = +7 34298
|Почта инпас             = 619435
|Почта инпассэс          = 
|Авто нумерö содтöт      = 59
|Карса лун               = 
|Каррезлöн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Порошво́ль''' (рочöнжык '''По́рошова''') — [[Перем ладор]]ись [[Перем ладорись Коми кытш|Коми кытш]]ын, [[Кöсладор район]]iсь [[Кöс посадму]]ын грезд (деревня), кöть мукодыс шуöны сiйö и посадöн. 

Порошволь куйлö [[Кöс посад]]сянь ойвыв-рытвылö 20 км ылынаын, [[Сым (ю)|Сым]] ю дорсянь лунвылö öтiк километра ылынаын, [[Пятигор (Кöсладор район)|Пятигор]]ланьö мунтöн автотуйсянь веськыт ки вылас, ыббез коласын. 

Кöркö татöн вöлi [[Порошволь сельсовет]]лöн шöрин.

== Ним йылiсь ==
Талуння отирыс шуöны да, Порошовасö пондöмась сiдз шуны роч ''пороша'' 'усян лым, падера' кывсянь. Важынся ''Порошволь'' нимсö талун етша кин и тöдö, коть [[Кривощёкова-Гантман Антонина Семёновна|А. С. Кривощёкова-Гантман]] дырни важ отир кужöмась эшö висьтавны веськыт этимология: '''Порош воль''' — Порош нима мортлöн воль (ректас). <ref> Труды института языка, истории и традиционной культуры коми-пермяцкого народа. Выпуск 4. = Кривощекова-Гантман, А. С. Собрание сочинений в 2 томах. Т. 2. Ономастика. Пермь, 2006. Лб. 178. </ref>

== Ордча грезддэз ==
Порошволь дынсянь медматын олан пункт — [[Несöль (Кöсладор район)|Несöль]] грезд, кöда сулалö Порошвольсянь лунвыв-рытвылö öтiк километра ылынаын (автотуй кузяс сэтчö муннытö 1,5 км — автобус сувтчанiнсянь медодз ойвылö, сэсся кежны шульга ки вылö). Кыкнан деревня коласын куйлö öтласа шойна. Сiйöн, мыля Несöляс не садик, не школа, не магазин, не почта, не мый абу, несöлёвчиыс вовлöны пыр Порошвольö.

Лунвыв-асыввылас трасса кузя куим километра ылынаын сулалö [[Маскаль (Кöсладор район)|Маскаль]] деревня. Ойвылас медматын грезд, [[Дасморт (Кöсладор район)|Дасморт]] (öнi йöзтом ни), сизим километра ылынаын. Асыввылас öддьöн ни ылын — [[Солым (Кöсладор район)|Солым]].

Вöрынжык, лунвыв-рытвылас, кöркö вöлöмась сэтшöм учöтик грезддэз, кыдз [[Новосёл (Кöсладор район)|Новосёл]] (30 км ылынаын) да [[Собачка (Кöсладор район)|Собачка]] (35 км ылынаын). Сэтöн олöмась сваль роччез, кöдна öнi вуджисö Порошвольö. 

== История ==
 
== Янсалöм ==
Грезд шöрöттяс мунö ыджыт кырас: асыввылас сысянь куйлö [[Мыс (Кöсладор район)|Мыс]], кöдö унажыксö лыддьöны торья грездöн, рытвывланьын – ачыс Порошвольыс.

== Уличаэз ==

Грездын эм то кытшöм уличаэз: 

* Мир туй (Мысын)
* Октяб 25 лун нима туй (Мысын)


* Коммунаррез туй (Порошвольын)
* Пионер туй (Порошвольын)	
* Пионер туйколас (Порошвольын)
* Томпöлöс туй (Порошвольын)

Медыджыт туй грездас мунö автотрассасянь ойвывланьö, параллель нёжöн кырасыскöт, рытвылöттяс. Медодзза туйвежын — площадь кодь мыйкö. 

== Веськöтлан ==
Одзжык сельсовет администрацияын пукалöмась 3 морт. Öнi öтiк морт баитö отирыскöт влась нимсянь. Эм милицияись участковöй. Уджалö почта юкöт № 619435. 

== Отир ==
Олöны Порошволяс 122 морт (2009 во пондöтчан кежö), видзöны 40 горт. Отирыс шусьöны '''порошо́вчи'''. 

Медодз грездас олöмась чисто [[Коми отир|комиэз]]. Сэсся, война коста, татчö локтöмась [[Роч отир|роччез]], этасянь талун порошовчи коласын эмöсь и комиэз, и роччез. Унажыкыс сё жö комиэз. Школаын быдöнныс кывзöны [[Перем коми кыв|коми кыв]] сьöртi уроккез. Но мунö сёрни коми кывсö школаись вöтлöм йылiсь.

Памиллёэз коласын медуна пантасьöны [[Щербаков|Щербаковвез]], [[Останин|Останиннэз]], [[Жижилев|Жижилеввез]].
 
Религия сьöртi отирыс [[Веськыткыла вичку|веськыткылаöсь]] (православнöйöсь). Мыля часовенка грездын пöдналöм, отирыс ветлöны юрбытны [[Кудымкар]]ö нето Кöс посадö. 

== Экономика ==
Кöркö Порошвольын вöлi колхоз. Öнi колхоз местö осьтöмась пилорама. Вöрсö пöрöтöны унажыксö вовлiссез (лунвывся отир). Мукöдыс порошовчи коласiсь уджалöны ны бердын. Асьныс олiссез пöрöтöны жö вöр, керöны сруббез да вузалöны [[Кыдзкар]]ланьын. 

Керкуэз быдöнныс керöмöсь пуись. Эмöсь кык патераа керкуэз да торья гоз понда керкуэз. 

Грездын эм куим магазин, öтiкыс сельпо, а кыкыс частнöйöсь. 

Йöзöс кыскалö автобус Кöс—Пятигор (ветлöтö вильлунö да петничаö). Эм тодильнöй сувтчанiн. Озыржык порошовчилöн эмöсь ас автомобиллез, кынымкö трактор. Туйез вевттьöмöсь кöдзаöн нето щебёнкаöн. 

Отирыс уна вöралöны. Угоддёэз эмöсь [[Собачка (Кöсладор район)|Собачка]] ладорын. Кыйлöны [[Кöч|кöччез]]öс, [[Тар|таррез]]öс, [[сьöла]]öс (дзугöн). [[Ош|Ошшез]]öc озо кыйö, мыля мöссэзöс нiя вийлöны шоча. А [[Кöин|кöиннэз]]кöт бура пессьöны, лёка пода джагöтöны да.

== Культура ==
Порошвольын эм нетыр шöрöт школа, кöдалöн важ керкуыс сулалöма 1925-28 (?) восянь. 12 км сайсянь ордча грезддэзiсь челядьыс вовлöны татчö велöтчыны.

Кöркö грездын вöлi приют (Кöсладорын сэтшöмыс нач öтiк и вöлöма). Сэсся приютсö пöдналöмась, а сы керкуö меститöмась школа.

Порошволяс эм кык библиотека (посад понда да школа понда), ДК клуб (сельскöй библиотекаыс сэтчин). Школаын осьтöм музей.

Эм и фельдшера-акушера пункт.

Вежалуннэзiсь медбура порйöтöны [[масленича]]: март коста быдöс район понда лöсьöтöны гажсö, кöть и не быд год. 
 
Сьылiсь чукöрöн быдкодь фестиваллез вылö, Кöсö да кытчö да, сьывнытö ветлöны велöтiссез. 

== Спорт ==
Порошвольын эмöсь площадкаэз [[футбол]]öн да [[волейбол]]öн орсöм могись. Ордчöн, ДК клубын уджалö спортзал (волейбол, [[баскетбол]] да [[теннис]]). Кöсладор чемпионатын волейбол сьöртi порошовчи неöтпыр вермывлiсö. Быд во гожумнас томпöлöс лун кежö Порошвольö вовлöны пятигорчи орсны волейболöн да футболöн.

== Сингажöтаннэз ==
* Стелла войнаын усьöм земляккезлö (2010 тулыснас осьтöм) — быдöс ордча деревняэз понда вежаин.
* Часовенка 

== Гора нима отир ==

== Ордча ландшафттэз ==
* [[Шаминскöй лог]] — олöмась пö сэтчин шаманнэз, дзебöмась зарнисö да пышшöмась, отирыс öнöдз тай кошшисьöны.
* [[Макарпальник (Кöсладор район)|Макарпальник]] (Несöль дынынжык)
* [[Кашпальник (Кöсладор район)|Кашпальник]] (Несöль дынынжык)

== Ыстiсяннэз ==
<References/>

== Öшмöссэз ==
* География Коми-Пермяцкого автономного округа. Пермь, 1992. ISBN 5-7625-0162-0.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1 
* Шаги времени. К 80-летию образования Косинского района / редактор-составитель О. П. Кучева. Пермь, 2004. ISBN 5-93683-030-X.
* Щербакова О. А. Висьтасьöм. Перем, 2010.

[[Категория:Кöсладор район]]
