'''Весляна''' — [[Перем ладор|Перем ладор]]ись [[Перем ладорись Коми кытш|Коми кытш]]ын визывтан ю, [[Кама (ю)|Кама]] юлöн шульга вож.  

Кузяыс Весляналöн – 310 км. Петö сiя [[Ойвыв мыссэз|Ойвыв мыссэзiсь]] Гуменцо нюрсянь. Этiя вöр ю вель ыджыт. Коми кытшыслöн ой-рытвылын сы вылöттяс отирыс унажыксö и уялöны да кылöтöны сы кузя вöр. 

Öрыс Веслянаыслöн чукыля, натодиль шöрöт визылын. Паськытаыс вовлö 100 метраöдз. Тулысся ыждöм коста юыс паськалö öддьöнжык, пыдынаыс сэк овлö 3-4 метарöн. Но шöркоддяс джуджытаыс плёссэзын 1-1,5 м, коссезын – 0,25-0,40 м. 

Ваыслöн шонтöгыс кывтытас сибöтчö 18-20°С. Юыс визывтö шöркодяс 0,6 м/с перытаöн, тулыснас перытаыс содлö 1,1 м/с-öдз, а межень коста чинö 0,15-0,35 м/с-öдз. 

Ваыслöн рöмыс пемытжык Камаынся, сiйöн мыля [[ |Сьöдъю]] дорын (а этiя юыс усьö Веслянаö) миськассьöны пемыт рöма сёйез.


[[Category:Перем ладорись Коми кытшын юэз]]
