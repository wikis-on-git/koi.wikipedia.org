{{Кар-грезд
|Рӧм                     = Рочму
|Коми ним                = Кудымкар
|Ас ним                  = 
|Вужпас                  = Coat of Arms of Kudymkar.png 
|Дӧрапас                 = 
|Му                      = Рочму
|Статус                  = кар
|Район ним               =  
|Регион ним              = ладор 
|Район                   = 
|Регион                  = Перем ладор
|Пытшкӧс торйӧтӧм        = 
|Юралісь                 = Голубков Анатоль
|Юралісь ним             = юралісь
|Аркман кад              = 
|Медодз казьтылӧм        = 1579
|Важжык ниммез           = Кудымкор
|Кар                     = 1938
|Магдебургскӧй инӧд      = 
|Инлыдпассэс             = {{coord|59|00|55|N|54|39|57|E|type:city}}
|Ыжда                    = 25,3
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = роч кыв
|Кыввез                  = 
|Отир лыд                = 30 964
 |Отирӧс лыддян-гижан во = 2008
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34260
|Почта инпас             = 619000
|Почта инпассэс          = 
|Авто нумерӧ содтӧт      = 59, 81, 159
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Кудымкар''' — [[Перем ладор]]ись [[Перем ладорись Коми кытш|Коми кытш]]ын кар, [[Кудымкар район]]лӧн шӧрин да [[Перем ладорись Коми кытш|Коми кытш]]лӧн канкар. 

Кудымкар куйлӧ [[Перем]]сянь 201 км ылынаын, Коми кытш лунвылын, [[Иньва (ю)|Иньва]] ю кыкнан ладорын да мымдакӧ [[Кува (Иньваӧ усян ю)|Кува]] ю уссёын. Карыс дорӧт мунӧ автомагистраль [[Гайна]]—[[Менделеева]]. 

Карыс 25,3 км² ыжда, олӧны татӧн 30,7 сюрс морт (2010).

== История ==

Отир пондӧмась овны ӧння Кудымкар местаын важынся каддэзсянь. 1472 годӧ энія муэз ӧтлаын [[Ыджыт Перем]]кӧт пырӧмась [[Мӧсква]] кипод увтӧ. 

Медодз Кудымкарсӧ (Кудымкор) казьтылӧма [[Яхонтов Иван|И. И. Яхонтов]] 1579 воын, сэк татӧн олӧмась пӧ 11 айка морт да вӧлі сизим горт. В 1609 годӧ Кудымкар гӧгӧр эм ни аслас  кытш, кытчӧ пырӧмась нёль грезд. XVII векӧ Кудымкар лоас Иньва ладор понда шӧрин туйӧ. 1623 воын [[Кайсаров Михаил|М. Кайсаров]] гижӧтан небоггез сьӧрті Кудымкарыт — погост, кӧда кипод увтӧ пырӧны 11 грезд да 13 починок. 

1833 годӧ Кудымкар посадас официальнӧя осьтӧмась [[Строгановвез (увтыр)|Строгановвез]] вотчиналӧн [[Строгановвезлӧн Иньва дача|Иньва дача]] понда кытшӧн веськӧтлан,  а 1837 годӧ татчӧ лӧсьӧтӧмась  стан приставлісь патера. 1850 воын  [[Рогов Николай Абрамович|Н. А. Рогов]] сьӧрті посадас вӧлі 100 горт, кытӧн олӧмась 700 морт. 

Кува дa Иньва юэзлӧн ӧтлaacьӧм мecтаын бытшӧмa пукcьӧмa пocaд cтpoитcиc дa пacькaліc. Cтpoитчӧмыc нуӧтcиc C.В. Cтpoгaнoвa грaфинялӧн accямa плaн cьӧpті, кытӧн бaитcиc и Иньвa ю весьтӧт [[пос]] строитӧм йылісь, кӧда народас шусис «софийскӧйӧн». Ӧнӧдз важ Кудымкар мыгӧрын кокнита казясьӧны веськыт туйез, кӧдна аркмӧтӧны кварталлэз, да изісь керӧм вичку гӧгӧрись медӧшрӧт отаин, кӧда вылын чулaвліcӧ быдкодь вeжaлуннэз.

1908 годӧ Кудымкарын олӧмась 1192 морт. Татӧн пукаліс [[Перем губерня]]ись [[Совкар уезд]]лӧн 3-ӧт стан вылын юралісь. Этія станӧ пырлӧма ӧння Кудымкар район да ордча муэз ӧння [[Юсьва район|Юсьва]] да [[Карагай район]]нэзісь. 

Кудымкарын сія кадӧ вӧлі  нёлькласса велӧтчанін, земство осьтлӧма тодиль школа и нывкаэз понда. Уджалӧмась библиотека, больнича да ветеринар пункт, челядь понда юрсюянін, богодельня. Кува ю вылын керӧмась пором да сувтӧтӧмась мельнича. Карын поздісис вӧрвидзан контора, потребитіссезлӧн котыр.  Год вылас куимись чулӧтлӧмась ярманкаэз, быд недель осьтлӧмась базар. 1909 годӧ татчӧ лӧсьӧтӧмась пошта-телеграф юкӧт. 

Советтэз дырни Кудымкар пондіс быдмыны чожажык. 1931 годӧ посад туйӧ сія лоис карокӧн, а 1938 воын сійӧ керисӧ карӧн.

Кудымкарас пондісӧ уджавны: 1927 годӧ [[Кудымкарись педагогика сьӧрті велӧтчанін|педагогика сьӧрті велӧтчанін]] (медодз техникум), 1929 годӧ [[Кудымкарись вӧртехникум|вӧртехникум]] (медодз техникумлӧн юкӧт), 1930 годӧ му-видз уджалӧм сьӧрті техникум, 1930 жӧ годӧ [[Кудымкарись медицина сьӧрті велӧтчанін|медицина сьӧрті велӧтчанін]] (перво фельдшер-акушеррез понда школа);  война бӧрын Кудымкарас осьтісӧ техника профессияэзӧ велӧтан кынымкӧ керку. 

1920 воэз помын – 1930 воэз одзза джынын татӧн осьтӧны неыджыт уджаиннэз отир олан да кӧзяйство понда товаррез лэдзӧм могись: чугункисьтан да дорсян, пууджалан да лёнвесӧтан, кучик-кӧмкӧт, кирпич, ви, тракмав-патока, пӧжасэз, быдкодь юаннэз лэдзан. Зораммӧма и изан удж:  Юринаын лӧсьӧтісӧ элеватор да няньзавод. 1936 годӧ Кудымкарын оссьӧ трест Комипермлес, кӧда бердын 1937 годӧ лӧсьӧтӧны механика дзоньталан медшӧрӧт мастерскӧйез (сэсся лоисӧ заводӧн). 1931-1934 воэз сьӧрна нюжӧтісӧ кӧдзаӧсь автотуй Менделеева—Кудымкар, кӧда пыр Коми кытшсяняс позис петны кӧрт туй дорӧ.

== Янсалӧм ==

Кудымкарись юкӧттэз:
* [[Восточка (Кудымкарлӧн тор)|Восточка]]
* [[Заболотнӧй (Кудымкарлӧн тор)|Заболотнӧй (Нюрсай)]], Иньва да Кува коласын, кар шӧринсянь рытвылӧ.
* [[Интернатовскӧй (Кудымкарлӧн тор)|Интернатовскӧй]]  
* [[Кирзавод (Кудымкарлӧн тор)|Кирзавод]], кар шӧринсянь ойвыв-асыввылӧ.
* [[Климова (Кудымкарлӧн тор)|Климова]], кар шӧринсянь асыввылӧ.
* [[Мирнӧй (Кудымкарлӧн тор)|Мирнӧй]]  
* [[Филичи (Кудымкарлӧн тор)|Филичи]], Кува шульга ладорын, кар шӧринсянь ойвыв-рытвылӧ.
* [[Шӧрин (Кудымкарлӧн тор)|Шӧрин (Центр)]]
* [[Юрина (Кудымкарлӧн тор)|Юрина]], Иньва веськыт ладорын, кар шӧринсянь лунвылӧ.

== Уличаэз ==
[[Файл:A monument to Kudym Osh in Kudymkar.JPG|250 px|right|thumb|Кудым Ошлӧ монумент Кудымкарын]]
[[Файл:Kudymkar Karkerku.JPG|250 px|right|thumb|Кудымкарись веськӧтланін]]
[[Файл:Kudymkar Church.JPG|250 px|right|thumb|Вежа Микола вичку]]
[[Файл:National theatre (Kudymkar).JPG|250 px|right|thumb|Перем коми театр]]
[[Файл:Komi kych ministrain (Kudymkar).JPG|250 px|right|thumb|Коми кытш делоэз сьӧрті министраин]]
[[Файл:National museum (Kudymkar).JPG|250 px|right|thumb|Перем коми музей]]
[[Файл:Kudymkar. Central Park.JPG|250 px|right|thumb|И. Я. Кривощёков нима шоччисян парк]]
[[Файл:Chapel in Kudymkar.JPG|250 px|right|thumb|Часовенка]]

'''Туйез'''

{| class="wikitable" style="margin: 1em auto 1em auto"
|-
|Авиаторрез туй	||Автозаправочнӧй туй	||Аграрнӧй туй
|-
|Бабушкин туй	||Белинскӧй туй	||Белоёв тракт
|-
|Березовӧй туй	||Болотников туй	||Большевикез туй
|-
|Боровӧй туй	||Боталова туй	||Братчиков туй
|-
|Быстрӧй туй	||Вавилин туй	||Вадӧр туй
|-
|Васькин туй	||Верещагин туй	||Тулысся туй
|-
|Ветеринар туй	||Володарскӧй туй	||Гагарин туй
|-
|Гайдар туй	||Гастелло туй	||Герцен туй
|-
|Гириб туй	||Гоголь туй	||Голев туй
|-
|Гончаров туй	||Грибоедов туй	||Дабис туй
|-
|Давыдов туй	||Дальнӧй туй	||Данилов туй
|-
|Дачнӧй туй	||Дёмина туй	||Дзержинскӧй туй
|-
|Дмитриевскӧй туй	||Дорожниккез туй	||Дружба туй
|-
|Жданов туй	||Жуков туй	||Завод туй
|-
|Завьялов туй	||Загороднӧй туй	||Залеснӧй туй
|-
|Зеленӧй туй	||Инкубатор туй	||Иньвадор туй
|-
|К.Маркс туй	||Казахскӧй туй	||Калинин туй
|-
|Камыш туй	||Караваев туй	||Киров туй
|-
|Колхоз туй	||Колыхматов туй	||Кольцов туй
|-
|Коминтерн туй	||Коммунизм туй	||Комсомол туй
|-
|Конституция туй	||Коркин туй	||Крайнӧй туй
|-
|Красноармейскӧй туй	||Кривощёков туй	||Крупскӧй туй
|-
|Крылов туй	||Кузнецов туй	||Куйбышев туй
|-
|Курчатов туй	||Кутузов туй	||Ладыгин туй
|-
|Лазо туй	||Леваневскӧй туй	||Ленин туй
|-
|Лермонтов туй	||Леснӧй туй	||Лихачёв туй
|-
|Ломоносов туй	||Луговӧй туй	||Лукинскӧй туй
|-
|Луначарскӧй туй	||М.Горькӧй туй	||Май 1' лун туй
|-
|Май 9' лун туй	||Март 8' лун туй	||Матросов туй
|-
|Маяковскӧй туй	||Мезмӧт туй	||Мельзавод туй
|-
|Менделеев туй	||Минерал туй	||Мир туй
|-
|Мичурин туй	||Молодёж туй	||Молодогвардейскӧй туй
|-
|Мостовӧй туй	||Набережнӧй туй	||Назукин туй
|-
|Народ туй	||Некрасов туй	||Нефедьев туй
|-
|Нефтяниккез туй	||Нечаев туй	||Новӧй туй
|-
|Новосёллэз туй	||Овражнӧй туй	||Октяблӧ 50 во туй
|-
|Октяб туй	||Онянов туй	||Орджоникидзе туй
|-
|Островскӧй туй	||Отёв туй	||Ошмарин туй
|-
|П.Морозов туй	||Павлов туй	||Парк туй
|-
|Первомай туй	||Коми геройез туй	||Пермяцкӧй туй
|-
|Песчанӧй туй	||Печать туй	||Пионер туй
|-
|Пирогов туй	||Плеханов туй	||Плодовоягоднӧй туй
|-
|Победа туй	||Полевӧй туй	||Попов туй
|-
|Пролетарскӧй туй	||Промысловӧй туй	||Промышленнӧй туй
|-
|Пруд туй	||Пугачёв туй	||Пушкин туй
|-
|Рабочӧй туй	||Радищев туй	||Разин туй
|-
|Революция туй	||Репин туй	||Речнӧй туй
|-
|Романовскӧй туй	||С.Разин туй	||Сад туй
|-
|Сазонов туй	||Свердлов туй	||Связисттэз туй
|-
|Сельскокӧзяйственнӧй туй	||Серов туй	||Снегирёв туй
|-
|Советскӧй туй	||Советскӧй Армия туй	||Солнечнӧй туй
|-
|Социалистическӧй туй	||Ст.Караваев туй	||Старцев туй
|-
|Стахановскӧй туй	||Строганов туй	||Строителлез туй
|-
|Строительнӧй туй	||Студенческӧй туй	||Суворов туй
|-
|Сылпан туй	||Сысолетин туй	||Тимирязев туй
|-
|Тихӧй туй	||Тихонов туй	||Тонков туй
|-
|Топорков туй	||Трактор туй	||Труд туй
|-
|Тургенев туй	||Урал туй	||Усадебнӧй туй
|-
|Утев туй	||Ф.Энгельс туй	||Фестиваль туй
|-
|Филич туй	||Фрунзе туй	||Халтурин туй
|-
|Хозяшев туй	||Хомяков туй	||Хорошев туй
|-
|Цветочнӧй туй	||Центральнӧй туй	||Циолковскӧй туй
|-
|Чапаев туй	||Челюскинчи туй	||Чернышевскӧй туй
|-
|Чехов туй	||Чкалов туй	||Шалов туй
|-
|Шмидт туй	||Шоссейнӧй туй	||Щетинников туй
|-
|Щорс туй	||Энергетиккез туй	||Энтузиасттэз туй
|-
|Южнӧй туй	||Юрина туй	||Ягоднӧй туй
|-
|Яковкин туй || ||
|}	

'''Туйколассэз'''

{| class="wikitable" style="margin: 1em auto 1em auto"
|-
|Гончаррез туйколас  	||Челядь туйколас  	||Заболотнӧй туйколас
|-
|Рытвыв туйколас	||Иньва туйколас	||Йӧг туйколас  
|-
|Кува туйколас  	||Май туйколас  	||Медицина туйколас
|-
|Керӧсвыв туйколас  	||Партизаннэз туйколас  	||Пролетар туйколас  
|-
|Ойвыв туйколас	||Пожума туйколас  	||Спорт туйколас
|-
|Тайга туйколас  	||Техника туйколас  	||Толстой туйколас  
|-
|Транспорт туйколас	||Школа туйколас  	||Электротехника туйколас
|}	


== Отир ==
2010 во пондӧтчан кежӧ Кудымкарын олісӧ 30,7 сюрс морт. 2002 вося гижӧтӧм коста 64 % оліссез коласын вӧліӧ [[Коми отир|комиӧсь]], 33 % [[Роч отир|рочӧсь]]. Но карын унажыксӧ чулӧтӧны берсясӧ [[роч кыв]] вылын.   

Оліссезлӧн лыд, сюрс морт 
{| class="wikitable" style="margin: 1em auto 1em auto"
|-
! 1959
! 1970
! 1979
! 1989
! 2002
! 2010
|-
| 21,8
| 26,4
| 28,4
| 33,4
| 31,9
| 30,7
|}

== Экономика ==
Медыджыт берся керӧтан уджаиннэз: [[Кудымкарись ОАО «Молоко»|ОАО «Молоко»]] (йӧв продуктаэз) да [[Кудымкарись яйкомбинат|яйкомбинат]], кӧдна мылькйӧн кайӧны мӧдік уджаиннэз коасын лэдзӧмыс дон сьӧрті. Ӧтлаын нянь, сёян да фруктаэз лэдзан комбинаттэзкӧт нія сетӧны Кудымкарын лэдзӧмись 2/3 (сьӧмӧн кӧ лыддьыны). 

1990 воэзӧдз медыджыт уджинӧн вӧлі [[Кудымкарись электромеханика сьӧрті завод|Электромеханика сьӧрті завод]] (Перемись приборкеран ӧтувтчӧмлӧн филиал). Уджалісӧ заводас 1,2 сюрс морт – Кудымкар индустрияын уджаліссезісь куимӧт тор. Сэсся заводсӧ пӧдналӧмась, а отирсӧ чапкӧмась ӧтӧрӧ.

Кудымкарӧ электровын локтӧ [[Перем]]сянь кык ЛЭП-110 сьӧрті, сэсся сійӧ иньдӧтӧны Коми кытш районнэзӧ.

=== Транспорт ===

Коми кытшись асторья автомобиллезісь  кумимӧт торыс - кудымкарсалӧн.

Пассажиррезӧс карын кыскалӧ [[Кудымкарись ПАТП]]. Автобуссэс ветлӧны сэтшӧм маршруттэз кузя:

{| class="wikitable" style="margin: 1em auto 1em auto"
|-
!№ 
!кысянь 
!кытчӧ
|-
|3	||Мирнӧй ||Кирзавод
|-
|6	||Нюрсай ||Туйкерку
|-
|114	||Артамонова ||Интернат
|-
|115	||Рынок	||Пешнигорт
|-
|116	||Филич ||Спортивнӧй
|-
|121	||Олыч	||Отев
|} 

== Культура да велӧтан ==
Кудымкарын уджалӧны вит шӧрӧт школа, кык пондӧтчан школа, нёль лицей, челядь понда кужӧттэз сьӧрті школа, культура керкуэз кыка, сизим клуб, паськытэкрана [[Комсомолец (кинотеатр Кудымкарын)|Кинотеатр «Комсомолец»]], [[Кудымкарись культура да шоччисян парк|культура да шоччисян парк (И. Я. Кривощёков нима)]]; неважын лӧсьӧтӧмась Культура шӧрин, кытӧн эм ыджыт видзӧтан зал, уна быдкодь жыррез кужӧттэз зорӧтісь отир понда.

1988 воын РАН УрО-лӧн Коми туялан шӧринсянь Кудымкарас осьтісӧ Перем коми отир олан туялӧм сьӧрті юкӧт, кытӧн туялӧны коми Пармаись кыв, литература, фольклор, археология, этнография да история. Ӧні юкӧтсӧ вуджӧтӧмась Перем  кипод увтӧ. 

Карын уджалӧны:
* [[Кудымкарын Удмуртскöй государственнöй университетлöн Филиал]]
* [[Перем коми асладор музей (П. И. Субботин-Пермяк нима)|Перем коми асладор музей]] (П. И. Субботин-Пермяк нима)
* [[Перем коми войтыр театр (М.Горькӧй нима)|Перем коми войтыр театр]] ([[Горькӧй, Алексей Максимович|М. Горькӧй]] нима)
* [[Перем коми войтырлӧн медшӧрӧт библиотека (М. П. Лихачёв нима)|Перем коми войтырлӧн медшӧрӧт библиотека]] (М. П. Лихачёв нима)
* [[Перем коми челядь понда медшӧрӧт библиотека (А. Н. Зубов нима)|Перем коми челядь понда медшӧрӧт библиотека]] (А. Н. Зубов нима)
* [[Субботин-Пермяклӧн керку-музей (Кудымкар)|Субботин-Пермяклӧн керку-музей]]

== Спорт ==
Челядь да томмез понда спорт школаын чеччалӧны трамплиннэз йылісь (лямпа трамплиннэза комплекс), котрасьӧны лямпаэз вылын, вермасьӧны самбоӧн да боксӧн,  занимайтчӧны кокнит (стадион «Парма») да сьӧкыт атлетикаӧн, зорӧтӧм и мӧдпӧлӧс спортыс. 2008 воын карын осьтісӧ бассейн.

== Лысин виддзан ==
Кудымкырын уджалӧны сэтшӧм лысин видзаніннэз:
* кытш понда больнича  
* кар понда поликлиника
* пиньвеськӧтан поликлиника
* синвеськӧтан диспансер
* туберкулёзвеськӧтан диспансер
* кучик да венерология сьӧрті диспансер
* физкультура сьӧрті диспансер
* инькаэз понда консультация
* челядь понда консультация
* кытш понда санитария-эпидемиология сьӧрті поз  
* кар понда санитария-эпидемиология сьӧрті поз 
 
== Медиа ==
1992 годӧ Кудымкар гӧгӧрись радио- и телеыстаннэз под вылын пондіс уджавны телерадиокомитет. Ӧні быдӧс Перем кипод увтын.

=== Газетаэз ===
* [[Парма (газета)|Парма]]
* [[Парма-Новости]]
* [[Городская газета (Кудымкар)|Городская газета]]
* [[Иньвенскӧй край]]

=== Радио ===
* 1458 (СВ, Егва 7 кВт) ВГТРК Радио России, Пермская ГТРК Т7 
* 66,41 ВГТРК Радио Юность
* 67,19 ВГТРК Радио России, Пермскӧй ГТРК Т7 
* 67,97 ВГТРК Радио Орфей
* 69,23 ВГТРК Радио Маяк
* 100,9 Радио Союз FM, Уралсвязьинформ

=== Телеканаллэз ===
* 03 Первӧй канал
* 06 ВГТРК Культура, Euronews, Пермскӧй ГТРК Т7 
* 11 ВГТРК Россия, Пермскӧй ГТРК Т7 
* 25 5-ӧт канал Санкт-Петербург
* 32 НТВ
* 49 ВГТРК Спорт

== Сингажӧтаннэз ==

Эмӧсь архитектура казьмӧтаннэз – Строгановлӧн кӧркӧся контора да [[Кудымкарись Микола вичку|Микола вичку]] (XVIII век).
 
== Гора нима отир ==
* [[Климов Василий Васильевич|В. В. Климов]]
* [[Кривощёков Иван Яковлевич|И. Я. Кривощёков]]
* [[Лихачёв Михаил Павлович|М. П. Лихачёв]]
* [[Субботин-Пермяк Петра Иванович|П. И. Субботин-Пермяк]]
* [[Гаврив Пёдор|Ф. Г. Тараканов]]
* [[Теплоухов Александр Ефимович|А. И. Теплоухов]]
 
== Ӧшмӧссэз ==
* [http://parmanews.ru/ «Парма-Новости» газеталӧн сайт]  
* [http://www.kudymkar.org/ Кудымкар да Коми кытш понда портал]
* [http://kudymkar.org/forum/ Кудымкар да Коми кытш понда форум]
* [http://kudymkar.permonline.ru/ Кудымкарись веськӧтланлӧн сайт]
* [http://www.kudymkar.ru/ Кудымкарись да Коми кытшись сайттэз йылісь]
* [http://www.mojgorod.ru/komiperm_ao/kudymkar/index.html  Кудымкар  «Мой город» энциклопедияын]

{{Перем ладор}}

[[Категория:Перем ладорлӧн каррез]]
[[Категория:Перем ладорись Коми кытш]]

[[ar:كوديمكار]]
[[az:Kudımkar]]
[[be:Горад Кудымкар]]
[[cs:Kudymkar]]
[[cv:Кудымкар]]
[[de:Kudymkar]]
[[en:Kudymkar]]
[[eo:Kudimkar]]
[[es:Kudímkar]]
[[fi:Kudymkar]]
[[fr:Koudymkar]]
[[hr:Kudymkar]]
[[it:Kudymkar]]
[[ja:クディムカル]]
[[ko:쿠딤카르]]
[[kv:Кудымкар]]
[[lt:Kudymkaras]]
[[nn:Kudymkar]]
[[no:Kudymkar]]
[[os:Кудымкар]]
[[pl:Kudymkar]]
[[ru:Кудымкар]]
[[sk:Kudymkar]]
[[sr:Кудимкар]]
[[tl:Kudymkar]]
[[udm:Кудымкар]]
[[war:Kudymkar]]
[[zh:庫德姆卡爾]]
