'''Зюзьдінса''' — [[коми отир]], кöдна олöны [[Кама (ю)|Кама]] йыввезын, [[Киров лапöв|Киров лапӧл]]ісь [[Зюзьдін район|Зюзьдін (Афанасьева) район]]ын. Рытвылынжык олісь комиэз коласын нія медматынӧсь [[Перем ладорись Коми кытш|Коми кытш]] дынӧ. Одзжык эта вӧлі [[Ятка губерния]]ись [[Глазов уезд]].

==Этноним==
Зюзьдінса этноним лоис, натьтӧ, ''Сюзьва'' ю нимсянь, кӧда усьӧ Кама юӧ веськыт ладорсянь (''Зюзьдін'' < ''Сюзь дін'', дін кывлӧн вежӧртас лоӧ ‘уссё’). Этія ю уссё гӧгӧр, тыдалӧ, и олісӧ татісь комиэзлӧн важ ай-маммез.

Асьнысӧ татісь комиэз рочӧн шуӧны ''пермянаӧн, пермяккезӧн''.

==Рочсялöм==
Уна век сьӧрна зюзьдінса олӧмась торйӧн коми этнос шӧриннэзсянь, ӧтлаын роччезкӧт. Сійӧн Зюзьдын комиэслӧн важынсянь лоӧма аскодьӧм рочсялӧм олан культура. Рӧдвуж отир дынсянь торйӧн олӧмыс, нация зоралӧмсянь да коми отирлӧн ӧтлаасьӧмсянь торьялӧм, Коми кытшись да Коми Республикаись комиэзкӧт экономика да культура йитӧттэзын етша пантасьлӧм, унажыксӧ и сорлаласӧ Зюзьдынісь комиэсӧ рочческӧт.

==Лыд==
1950 воэзӧ Зюзьдын районас коми отир вӧлӧмась 7 сюрс гӧгӧр морт, 1970 годӧ — 700 морт. А 2002 во кежӧ татӧн кольччасӧ 351 коми морт, сы сьӧрті, кыдз быдсӧн районас олӧны 16 960 морт.

==Этногруппаэз==
Зюзьдынісь комиэс баитан кыв да горт олан сьӧрті торйӧтчӧны кык чукӧр вылӧ. Ойвыв зюзьдинсаыс вачкисьӧны унажыксӧ [[Гайна]] гӧгӧрись комиэзлань, лунвывсяэс — [[Иньва (ю)|Иньва]] дорись комиэзлань.

==Кыв==

Татісь коми отир баитöны [[коми кыв]]лöн [[зюзьдінса дталект]] вылын.

==Культура==
*Фольклор группа «[[Ниримдор]]» 
*Перем коми культура шöрин (д. Московская)

==Антропотип==
Антропологгез сьöрті татісь комиэз [[сублапоноид ятка-кама антропотип]]аöсь.

==Памиллёэз==

Татісь комиэз новйöны сэтшöм памиллёэз:
*[[Ичетовкин]]
*[[Носков]]
*[[Першин]]
*[[Сюзев]]
*[[Харин]]
*[[Черанёв]]

==Öшмöссэз==
*Белицер В.Н. Очерки по этнографии народов коми. М., 1958.
*Жеребцов Л.Н. Историко-культурные взаимоотношения коми с соседними народами. М., 1982.
*Нечаев Г.А. Характеристика Зюздинского диалекта коми языка // Сборник комиссии по собиранию словаря и изучению диалектов коми языка. Вып. 1. Сыктывкар, 1930. С. 7-27.


{{Коми отирлӧн янсалӧм}}

[[Категория:Коми отир]]

[[fi:Zjuzdinin komit]]
[[ru:Зюздинцы]]
