'''Удораса''' ({{кыв+kv|удорасаяс '''нето''' удорачи}}) — [[коми отир]], кöдна олöны [[Ву (ю)|Ву]] да [[Мозын (ю)|Мозын]] ю йыввезын. Удорасалöн олан муэз куйлöны [[Коми Республика]]ись [[Удора район]]ын.

Этія коми группа аркмöма ХІІІ-ХVІ {{comment|нэммезö|веккезö}}. 

Медодз комиэз локтöмась Ву да [[Пиньöг (ю)|Пиньöг]] дорö ХІІІ-ХVІ веккезö [[Эжва (ю)|Эжва]] катытсянь, Мозын йылö ХVІ нэм одзза джынын [[Емва (ю)|Емва]]сянь. Ву да Пиньöг ладорын комиэз пантасьöмась рытвыв чудь отиркöт ([[волоксайся чудь]], [[Вепс отир|вепссэз]]), сорасьöмась ныкöт. Сысянь аркмöма ассяма коми группа Ву дорын (кытчö вуджисö овны и комиэз Пиньöгланись). Мозын йылын коми группаыс аркмöм, кöр татісь комиэз сорасьыштöмась [[Роч отир|роччезкöт]] да [[Яран отир|яраннэзкöт]]. Сійöн Мозынса мымдакö неöткодьöсь Ву комиэзкöт. 

ХVІІ-ХVІІІ веккезö Ву дорсянь сэтісь коми отир локтöмась Мозын ладорö да сорасьöмась татісёвöй комиэзкöт. Лоис консолидация да, ХІХ нэм кежö удораса пöртчöмась öтласа коми субэтносö асланыс [[удора диалект]]öн.

Антропология сьöрті удораса — [[Чочкомсаридз антропотип|чочкомсаридз]] да [[Асыввыв балты антропотип|асыввыв балты]] типаöсь. Квам да лов культураын ассяма: уна мый босьтöм роч да вепс отирлісь:
öтмоза ныкöт вептöны керкуэз, серöтöны, керöны орнамент дмд. Советтэз вотöдз бура вöралöмась да чериалöмась. Паськöм да кöмкöт аскодяöсь жö.

==Öшмöссэз==
*Белицер В.Н. Очерки по этнографии народов коми. М., 1958.
*Жеребцов Л.Н. Хозяйство и быт удорских коми в 18 — начале 20 вв. Москва, 1979.
*Коми войтыр: культура да история йылысь дженьыд серпаскывъяс. Сыктывкар, 2008. ISBN 978-963-9876-02-6.
*Коми-зыряне. Историко-этнографический справочник. Сыктывкар, 1993. ISBN 5-7555-0440-7


{{Коми отирлӧн янсалӧм}}

[[Категория:Коми отир]]

[[fi:Udoralaiset]]
[[kv:Удораса]]
[[ru:Удорцы]]
