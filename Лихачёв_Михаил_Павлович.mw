'''Лихачёв Михаил Павлович''' (1901—1937) — [[коми отир]]лӧн паськыта тӧдса гижись, медодзза коми романлӧн автор. Гижис [[Перем коми кыв|перем коми]]ӧн. [[Перем коми лыддьӧтан|Перем коми литература]]лӧ под пуктіссезісь ӧтік.

== Олантуй ==
М.П. Лихачёв чужис [[Кудымкар район]]ісь [[Йӧг (Кудымкар район)|Йӧг]] посадын.

1919 годӧ помаліс [[Юсьва (посад)|Юсьва]]ын велӧтіссезлісь семинария, велӧтіс школаын, ветліс армияӧ. 1921-1930 воэзӧ уджаліс ас посадісь пондӧтчан школаын юралісьӧн, окроноын инспекторӧн, округись газетаын корреспондентӧн. 1930 годӧ муніс велӧтчыны [[Мӧсква]]ӧ редактор-издатель институтӧ, велӧтчикас уджаліс [[СССР]]-ись йӧз понда медшӧрӧт издательстволӧн Коми секторын. 1933 годсянь — окрисполкомлӧн туялан бюроын, велӧтіс [[Кудымкарись педколледж|Кудымкарись педучилищё]]ын коми литература сьӧрті. 1934 воын сійӧ босьтісӧ СССР-ись гижиссез йитӧтӧ. 

Репрессируйтӧм, вийӧм. 1956 годӧ реабилитируйтӧм. Сы нимӧн шуисӧ [[Перем коми войтыр библиотека|округись библиотека]] да [[Кудымкар]]ын ӧтік туй.

== Небӧггес ==
* '''Виль туйӧт'''. Мӧсква, 1929 ([http://fulib.ru/books/komipermyakkiv/likachev.rar текст])
* '''Пионер'''. Мӧсква, 1929
* [[Козинтӧг (поэма)|'''Козинтӧг''']]. Поэма. Мӧсква, 1930
* '''Гӧрд дӧрапас'''. Мӧсква, 1930
* '''Медодзза петассэз'''. Кывбуррез. Мӧсква, 1930
* '''Крестӧм'''. Мӧсква, 1930
* '''Икота'''. Мӧсква, 1931
* '''Учитик ударниккез''' (висьттэз посни челядьлӧ). Мӧсква, 1931
* '''Штурмӧн'''. Кудымкар, 1932
* '''Быдмам и ёнмам'''. Кывбуррез. Кудымкар, 1932
* '''Межатӧм ыб дорын'''. Кывбуррез. Мӧсква, 1932
* '''Челядьлӧ'''. Мӧсква, 1933
* '''Коми инька одзлань'''. Мӧсква, 1934
* '''Зарниа луннэз'''. Сыктывкар, 1934
* '''Челядь садын'''. Кудымкар, 1934
* '''Челядь понда сьыланкыввез'''. Кудымкар, 1934
* '''Плёка Микиш'''. Кудымкар, 1933
* [[Менам зон (роман)|'''Менам зон''']]. Кудымкар, 1936

== Ӧшмӧссэз ==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* ''Пахорукова В.В.'' Иньва йылісь сьыланкыв. Коми-пермяцкӧй литература 20–80 годдэзӧ. Кудымкар, 1989
* [http://dic.academic.ru/dic.nsf/enc_bіography/72508/Лихачев Дженыт биография (рочӧн)]

[[Категория:Коми гижиссез]]

[[fi:Mihail Lihatšov]]
