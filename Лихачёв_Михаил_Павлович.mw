'''Лихачёв Михаил Павлович''' (1901—1937) — [[Коми отир|коми отир]]лöн паськыта тöдса гижись, медодзза коми романлöн автор. Гижис [[Перем коми кыв|перем коми]]öн. [[Перем коми лыддьöтан|Перем коми литература]]лö под пуктiссезiсь öтiк.

== Олантуй ==
М.П. Лихачёв чужис [[Кудымкар район|Кудымкар район]]iсь [[Йöг (посад)|Йöг]] посадын.

1919 годö помалiс [[Юсьва (посад)|Юсьва]]ын велöтiссезлiсь семинария, велöтiс школаын, ветлiс армияö. 1921-1930 воэзö уджалiс посадiсь пондöтчан школаын юралiсьöн, окроноын инспекторöн, округись газетаын корреспондентöн. 1930 годö мунiс велöтчыны [[Мöсква|Мöсква]]ö редактор-издатель институтö, велöтчикас уджалiс [[СССР|СССР]]-ись йöз понда медшöрöт издательстволöн Коми секторын. 1933 годсянь — окрисполкомлöн туялан бюроын, велöтiс [[Кудымкарись педколледж|Кудымкарись педучилищё]]ын коми литература сьöртi. 1934 воын сiйö босьтiсö СССР-ись гижиссез йитöтö. 

Репрессируйтöм, вийöм. 1956 годö реабилитируйтöм. Сы нимöн шуисö [[Перем коми войтыр библиотека|округись библиотека]] да [[Кудымкар|Кудымкар]]ын öтiк туй.

== Небöггес == 
* '''Виль туйöт'''. Мöсква, 1929 ([http://fulib.ru/books/komipermyakkiv/likachev.rar текст])
* '''Пионер'''. Мöсква, 1929
* [[Козинтöг (поэма)|'''Козинтöг''']]. Поэма. Мöсква, 1930
* '''Гöрд дöрапас'''. Мöсква, 1930
* '''Медодзза петассэз'''. Кывбуррез. Мöсква, 1930
* '''Крестöм'''. Мöсква, 1930
* '''Икота'''. Мöсква, 1931
* '''Учитик ударниккез''' (висьттэз посни челядьлö). Мöсква, 1931
* '''Штурмöн'''. Кудымкар, 1932
* '''Быдмам и ёнмам'''. Кывбуррез. Кудымкар, 1932
* '''Межатöм ыб дорын'''. Кывбуррез. Мöсква, 1932
* '''Челядьлö'''. Мöсква, 1933
* '''Коми инька одзлань'''. Мöсква, 1934
* '''Зарниа луннэз'''. Сыктывкар, 1934
* '''Челядь садын'''. Кудымкар, 1934
* '''Челядь понда сьыланкыввез'''. Кудымкар, 1934
* '''Плёка Микиш'''. Кудымкар, 1933
* [[Менам зон (роман)|'''Менам зон''']]. Кудымкар, 1936

== Öшмöссэз ==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* ''Пахорукова В.В.'' Иньва йылiсь сьыланкыв. Коми-пермяцкöй литература 20–80 годдэзö. Кудымкар, 1989
* [http://dic.academic.ru/dic.nsf/enc_biography/72508/Лихачев  Дженыт биография (рочöн)]


[[Category:Коми гижиссез]]
