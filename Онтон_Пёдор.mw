{{Чужӧм}}
[[Файл:Onton Pjodor1.jpg|right|thumb|250 px|Онтон Пёдор важ армияын]]

'''Онтон Пёдор''' ({{кыв+ru1|Тупицын Фёдор Антонович}}; 1886-1937) – [[коми отир]] понда пессись, велöтись, небöг лэдзись, [[перем коми кыв]] вылö вуджöтісь, редактор.

==Олантуй==

Чужис [[Перем губерния]] [[Совкар уезд]]ісь [[Йöг волось]]ын, [[Поносова (Кудымкар район)|Поносова]] грездас. 1906’ восянь уджаліс велöтісьöн [[Вылісь Юсьва (Кудымкар район)|Вылісь Юсьва]]ын да [[Йӧг (Кудымкар район)|Йӧг]]ын. 

Дöсмуись медодзза война коста {{comment|кысъяліс|служитіс}} сар армияын, вöлі унтер-офицер.

1919’ годö велöтіс [[Мелюкин (Кудымкар район)|Мелюкин]]ісь школаын. Вöлі виль коми гижöт аркмöтіссез коласын. Пессис öтласа [[Коми Республика]] понда. Этасянь сійö 1921’ годö арестуйтлöмась. 1920’ годдэзö юраліс [[Кудымкар районо]]ын. Сы кипод увтын осьтöмась школаэз [[Патрук]]ын, Мелюкинын, [[Девин]]ын. Сёрöнжык велöтіс коми кыв сьöрті [[Кудымкарись педколледж|педтехникум]]ын, уджаліс [[Перем коми небöг лэдзан]]ын. 

Онтон Пёдор йöзöтіс ассис кывбур медодзаа перем коми {{comment|öктöтын|сборникын}} «[[Горадзуль (ӧктӧт)|Горадзуль]]» (1923) да лöсьöтіс меодзза самоучитель перем коми кыв сьöрті (1935). 

[[Советтэза Союз]]ын ыджыт террор коста сійö кутісö, мыждісö да 25.09.1937 вийисö. Нимсö сöстöмтöмась 1956’ юль 12’ лунö.

==Небöггез==
Онтон Пёдор лэдзис велöтчан да велöтан методика сьöрті небöггез:

*''Тупицын Ф.А., Мехоношин П.Г., Зубов С.Ф.'' Челядьлö велöтчан лисбок. Кудымкар, 1932
*''Тупицын Ф.А.'' Культармеечлö. Кыдз велöтны грамотаö гырысь отирöс. Кудымкар, 1933
*''Тупицын Ф.А.'' Самоучитель коми-пермяцкого языка. Кудымкар, 1935.
*''Тупицын Ф.А., Тупицына А.П.'' Буквар. Грамота школаэз понда. Кудымкар, 1935
*''Тупицын Ф.А.'' Орфография да грамматика упражненнёэза сборник. Часть I. Начальнöй школа понда 1 да 2 классэзлö. Кудымкар, 1936

==Вуджöтöм==
Небöг лэдзанын уджалікö Онтон Пёдор öддьöн уна вуджöтіс коми кыв вылö роч кыв вылісь. Сылöн вуджöтöмöсь:

*''Афиногенов А.'' Ойвож. Кудымкар, 193?.
*''Мизандронцов Л., Циновский Л.'' Порсь понда. Сизим картина комедия. Кудымкар, 1931 (вуджöтöм öтлаын А.П. Тупицынакöт)
*''Ильинский Ф.'' Кандидат. Пьеса. Кудымкар, 1931 (вуджöтöм öтлаын А.П. Тупицынакöт)
*''Копейкин С.К.'' Кирпич керöм. Кудымкар, 1934
*''Горкий М.'' Челядь кад. Кудымкар, 1934
*''Матвеев Г.'' Дипломаттэз. Пьеса. Кудымкар, 1934
*''Толстой Л.Н.'' Бал бöрын. Кудымкар, 1934
*''Горкий М.'' Менам университеттэз. Кудымкар, 1934
*''Робертс Ч.'' Ва увтын керкуок. Кудымкар, 1934
*''Глебов А.'' Ыджыт вын. ( Куимторъя пъеса ). Кудымкар, 1934
*''Тургенев И.С.'' Сьылiссез. Кудымкар, 1934
*''Авдеенко А.'' Ме радейта. Кудымкар, 1935
*''Арсеньев В.'' Дерсу Узала. Кудымкар, 1935
*''Робертс Ч.'' Вöралiсь капканын. Кудымкар, 1935
*''Тургенев И.С.'' Сьылiссез да Бирюк. Кудымкар, 1935
*''Ионин И.А.'' Коклюш. Кудымкар, 1935
*''Горкий М.'' Артамоноввезлöн дело. Кудымкар, 1936

==Асторья олан==
Иньыс [[Тупицына (Копылова) Акилина Петровна]] – коми велöтісь да методист.

==Öшмöссэз==
*[[Коньшин Анатолий Евдокимович|Коньшин А.Е.]]. История коми-пермяцкого народа. Книга первая. 1917-1940 гг. Кудымкар, 2004. ISBN 5-900894-22-3

[[Категория: Коми история]]
[[Категория: Коми отир]]

User:BotnetMaster
