{{Кар-грезд
|Рӧм                     = Рочму
|Коми ним                = Чадзöв
|Ас ним                  = Чазёво
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кöсладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 1579
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|53|07|N|54|32|14|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 297
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34298
|Почта инпас             =619451
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Чадзӧ́в''' — [[Перем ладор]]ись [[Перем ладорись Коми кытш|Коми кытш]]ын, [[Кӧсладор район]]ас грезд (деревня), [[Чадзӧв посадму]]лöн {{comment|веськöтлан шöрин|административнöй центр}}.
 
==Ним йылісь==
Чадзӧвсö мукöдыс шуöны дженытика '''Чадз'''. Нимыс аркмöма [[Чадз]] морт сьöрті, кöда вöлі [[Юкся]]лöн зон. Важ гумагаэзын казьтывсьö ''Гришка Чазев'', кöда натьтö вöлі [[Чадз]] пиян.

==География==
Чадзöв сулалö мыс вылын [[Кӧс посад]]сянь рытвылö 26 км ылынаын (автобусöн мунны 28 км 30 минута) да [[Кӧч посад]]сянь ойвыв-асыввылö 33 км ылынаын. 

Чадзöвсянь рытвылас, увдöрын топ сулалö [[Поддячӧв (Кӧсладор район)|Поддячӧв]] грезд, колö токö лэдзчыны '''Кöсöгöр''' кузя. Татіссез шуöны, Поддячöвыс пö сулалö '''урдöлын''', Чадзöвыс '''вердöлын'''.  

Лунвыв-асыввылас, 3,4 км ылынаын адззам [[Красинькӧв (Кӧсладор район)|Красинькöв]], ойвыв-рытвылас 5,1 км ылынаын [[Карчой (Кӧсладор район)|Карчой]] да 6,1 км ылынаын [[Пеклаыб (Кӧсладор район)|Пеклаыб]]. Мунан кö рытвылö тракт кузя 7,6 км, петö [[Пармайыл (Кӧчладор район)|Пармайыл]], 11,6 км кö мунан, петö [[Юксьӧв (Кӧчладор район)|Юксьöв]], кöдна кыкнанныс [[Кöчладор район]]ын ни.

Чадзöвсянь лунвывті котöртö [[Кыдзыс (Лолӧгӧ усян ю)|Кыдзыс]] ю. Рытвывті километра етш ылынаын кывтö Кыдзыслöн шульга вож [[Яйва (Кыдзысö усян ю)|Яйва]]. Кыдзысыслöн мöд шульга вожыс, [[Нюрвис (Кыдзысö усян ю)|Нюрвис]], пондöтчö самой посад дорас (асыввывлань) да котöртö Чадзöвсяняс ылынсялöмöн. Эм эшö Кричкан ю.

Кыдзыс вылын Чадзöв весьтын, Яйва уссёланьын эм '''Коросаыб''' пруд. Кыдзыс вылын вöлі уна мельнича:
*'''Казё́ннöй мельнича'''
*'''Капра́н мельнича'''
*'''Кузьма́ мельнича'''
*'''Кыдзыс мельнича'''
*'''Пашӧ́вскöй мельнича'''

Чадзöв дынын эмöсь нюррез:
*'''Кушню́р''' (Чадзöвсянь ойвылын)
*'''Öзы́ннюр''' (Чадзöвсянь ойвылын)
*'''Моро́шканюр'''
*'''Ӧ́льöннюр'''
*'''Тыла́дынюр'''

Матісь ыббез:
*'''Кузькӧ́зйöр'''
*'''Кузьы́брыл'''
*'''Торчи́к'''
*'''Кузьпо́спон'''
*'''Яйва́посвелдöр'''
*'''Тата́ринкулöм'''
*'''Ыджыты́б'''

Матісь вöррез:
*'''Дзуа́мыс'''
*'''Пуштӧ́с'''
*'''Джынту́й'''
*'''Кöлля́мыс''' (мукöдыс шуöны '''Колья́мыс''')
*'''Тагья́шормыс'''
*'''Изъя́лог'''

==Янсалöм==
Деревня лунвылын ми адззам '''Виль посёлок''' (мукöдыс бöра шуöны '''Колхознöй посёлок''').

==Туйез==
Чадзӧвын öні лыддьöны квать туй <ref> [http://www.ifns.su/59/030/000058.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Васöт туй	
|ул. имени Высоцкого  	
|-
|[[Девятков Артемий Петрович|Девятков]] туй	
|ул. имени Девяткова  	
|-
|Ыджыт туй	
|ул. Центральная  	
|-
|Ойвыв туй	
|ул. Северная  	
|-
|Томмез туй	
|ул. Молодежная  	
|}

Медшöр туйöн лыддисьö Ыджыт туй. Сылö параллель нёжöн мунöны: ойланяс Девятков туй, лунвылас - Васöт туй да томмез туй.

{{comment|Отаинöн|Площадьöн}} лыддьöны клуб да школа коласісь площадка. Татöн чулöтöны öксяннэз, спорт вермасьöммез. 

==История==
Чадзöв ладорын отирыс олöмась важынсянь. Чадзöвсяняс лунвылö вит километра ылынаын, Кыдзыс ю дорын адззöмась Родановсалісь оланін [[Важ Чадзӧв]]. Öні сэтöн сулалö перна и пöрись отир ветлöны сэтчö юрбытны. Висьтвалöны, сэтчин пö дзебöмöсь [[Юкси]], [[Пукси]], [[Чадз]] да [[Бач]], кöднö вийöмась [[Сера Пёдор]] вовлікö. 

Роччез медодз казьтылöны грезд йылісь 1579' годö, кöр сійö гижöмась ''починок Чазев''.  

1935' годö татчö осьтöмась [[Крупскöй Надежда Константиновна|Крупскöй]] нима колхоз, кöдö 1950 воэзö гырисьмöтасö да пондасö шуны перво Маленков нимöн, 1957' юльсянь  «Путь к коммунизму»», 1961' восянь – «Путь Ильича». 1970' нояб 27' лунö колхоз туйö лöсьöтöмась совхоз «Чазёвскöй». 

2006' январöдз Чадзöвын вöлі [[Чазёвскöй сельсовет]]лöн шöрин.  

==Веськöтлан==
Одзжык Чадзöв посадмуöн веськöтліссез пукалöмась ордча Поддячӧв грездын, öні кайöмась вевдöрас, Чадзöвö. 

Посадмуын юралö [[Кучев Николай Степанович]]. Сійö бöрйöмась 2007' декаб 2' лунö 366 морт (быдсöн бöрйиссез вöлöмась 956-я). Сылöн конкурент Рудова Мария Алексеевна понда сетöмась сэк {{comment|кипас|голос}}нысö 248 морт.

{{comment|Кан|Государство}} нимсянь сідзжö уджалöны:

*Рочму почталöн юкöт №619451. 
*Рочму сбербанклöн юкöт.
*Полициялöн урядник.
  
==Отир==
Олöны Чадзöвас '''чадзӧ́вчи''', öтік айка мортöс шуöны '''чадзӧ́веч''', инька мортсö '''чадзӧ́вка''', {{comment|тöдчанним|прилагательнöй}}  '''чадзӧ́вскöй''' нето '''чадзӧ́вись'''.

2009' годö грездын олöмась 297 морт. Отир лыдыс чинö (2002' годö Чадзöвын вöлöмась 340 морт, 1926' годö – 334 морт). 

Татісь важ памиллёэс [[Батуев]] да [[Мартынов]]. Отирыс гишшöны сідзжö [[Рудов]] (Гайна ладорись), [[Ильиных]] да [[Кучев]] (Бачманов ладöрись), [[Никонов]] (Пармайылісь), сёрöнжык локтіссез [[Грачов]], [[Варганов]].

==Кöзяйство да быт==
Деревняын эм кынымкö {{comment|асторья уджаин|индивидуальнöй предприятие}}.
*ООО "Чадзöвскöй" (важ совхозлöн коляс, "куим мöс" видзиссез, шуöны отирын
*Вит вöрпилитан (ИП Варганов,...)

Йöзыс быдтöны [[мöс]]сэз, [[вöв]]вез, [[баля]]эз, [[порсь|порс]]сез, {{comment|[[нимöв]]вез|кроликкез}}, [[курöг]]гез.

Мусö озö ни гöрö, буди галяэз понда.

Вöралісь эм быд керкуын. Вöркöзяйство "Удачнöй"лісь небöны лэдзöг.

Туйез быдкодьöсь, Ыджыт туйыс гравийнöй. Сы кузя ветлöтöны машинаэз Юксьöв да Кöс коласын.

Уна отирлöн эм ас машина.

Эм автобус сувтчан, автобус мунö 
*Перем ладорö 00:30 
*Кöс ладорö   10:00

Этася ветлö школалöн ПАЗ: 
*ср: Чадзöв-Сосновка-Кöс
*?: Чадзöв-Бачманöв-Кöс
*пт: Чадзöв-Кöс

Чадзöвчи вермöны видзöтны телевизор, радио орöтöмась. Позьö йитчыны телефон пыр, кöть и линия важмöм а. Эм таксофоннэз, но карточкаэзöн öнджакерны отирыс абу на велалöмась. 

Мобильник кутö öті-мöділаын (UTEL).

Эм куим магазин:
*'''Кöсісь Райпо'''
*'''ЧП Теремок'''
*'''ЧП Костарева''' (Поддячöвын)

Быт сфера абу зорöтöм, шырсьыны да мый да ветлöны Кöсöдз. 

Шöрись шонтан, вавайöтан ни канализация абуöсь.

Эм ФАП, медматын больнича Кöсын.

Шойнаыс куйлö Чадзöвсяняс лунвыв-асыввылö 1,5 км ылынаын. Чадзöвчися сэтчин дзебсьöны Поддячöвчи, Пеклаыбчи да Карчойчи.

==Велöтан==
*Дöсвелöтан {{comment|под|основнöй}} школа (45 велöтчись).
*Челядьсад (20 кага) да пондöтчан школа (20 велöтчись), кöдна позйисьöны öтік керкуын, сэтчин жö школаись верданін. 2011/12 велöтчан во кежö абуöсь челядь 1' класс понда.

==Культура==
  
*клуб, сэтчин порйöтан зал, тренажёр зал, спорт зал, биллиарда пызан.
*библиотека

Керöс вылын сулалö часовенка '''Девята пятница'''. Кöркö матын вöлі быдса часовня, кытчö сэсся лэбтöмась клуб. Татöн жö вöлі шойна. Öнняся клуб, площадка, школаэз да веськöтлан сулалöны важ шойна вылын.

Увдöрын, Поддячöвын, сулалö часовенка '''Пролавер''',  сэтчин важынся кадö вöлі дюттян, чулалöмась гулянкаэз да орсаннэз (лапта дмд).

Отирыс порйöтöны и мöдік вичкуся празьниккез, шуам, стречалун, кöдö татöн шуöны '''трöича'''.

Посадлун озö чулöтö.

==Казьмöтаннэз да сингажöтаннэз==
Мемориаллэз не казьмöтаннэз Чадзöвын абуöсь.

Археологгез адззöмась [[Харина культура]] кык казьмöтан: важ шойнаэз Чадзöв I да II.

==Гора нима отир==
*[[Девятков Артемий Петрович]] (1885-1934), велöтісь

==Берся==
Чадзöв да Поддячöв öні позьö лыддьыны öтік {{comment|грезд|деревня}} туйö ни, кöть одзжык нія пыр öтамöдныскöт вермасьöмась, быдыс ыджытжыкö бы вöлі пуксьö. Кöркö Чадзöвын олöмась етшажык отирыс, а öні быдса 2/3 ''вердöлын'' олöны, и токö 1/3-ыс ''урдöлын''. Да и сельсоветлöн керкуыс дыр кад сьöрна абу жö чой йылас сулалöма...

==Лыддьöтан==
*Коми-Пермяцкий национальный округ. Москва-Ленинград, 1948.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1 
*[[Мартынов Михаил Егорович|Мартынов М. Е.]] Селения Косинского района. Справочно-статистические материалы. Кудымкар, 2009. ISBN 978-5-87901-1272
* Шаги времени. К 80-летию образования Косинского района / редактор-составитель [[Кучева Октябрина Павловна|О. П. Кучева]]. Пермь, 2004. ISBN 5-93683-030-X.


==Ыстісяннэз==
<references/>


{{Чадзӧв посадмуись оланіннэз}}

[[Категория:Кӧсладор район]]
