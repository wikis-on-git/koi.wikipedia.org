'''Лыдним''' (числительнӧй) — [[кывлад]]ын асвына [[сёрнитор]]. Лыдниммезӧн шусьӧны шуаннэз, кӧдна мыччалӧны эмторрезлісь (предметтэзлісь) лыд, лыддикӧ нылісь арт, а сідзжӧ ӧтлаӧтӧмӧн лыддьӧм.

== Коми лыдниммез ==
Коми кылын эм сэтшӧм лыдниммез. 
{| border=1
! rowspan=2 |[[Лыддьӧс]]
! colspan=2 |Лыдним
|-
! Перем комиӧн
! Зыряна нёж
|-
|1 
|[[ӧтік]]  
|ӧти
|-
|2  
|[[кык]] 
|кык
|-
|3  
|[[куим]] 
| куим
|-
|4  
|[[нёль]] 
|нёль
|-
|5  
|[[вит]] 
|вит
|-
|6  
|[[квать]] 
|квайт
|-
|7  
|[[сизим]] 
|сизим
|-
|8  
|[[кыкьямыс]] 
|кӧкъямыс
|-
|9  
|[[ӧкмыс]] 
|ӧкмыс
|- 
|10  
|[[дас]] 
|дас
|-
|11  
|[[дасӧтік]] 
|дас ӧти
|-
|12  
|[[даскык]] 
|дас кык
|-
|13 
|[[даскуим]] 
|даc куим
|-
|14 
|[[даснёль]] 
|дас нёль
|-
|15  
|[[дасвит]] 
|дас вит
|-
|16  
|[[дасквать]] 
|дас квайт
|-
|17 
|[[дассизим]] 
|дас cизим
|-
|18 
|[[даскыкьямыс]] 
|дас кӧкъямыс
|-
|19 
|[[дасӧкмыс]] 
|дас ӧкмыс
|-
|20  
|[[кыкдас]] 
|кызь
|-
|21  
|[[кыкдас ӧтік]]
|кызь ӧти
|-
|30  
|[[куимдас]] 
|комын
|-
|40  
|[[нёльдас]] 
|нелямын
|-
|50  
|[[витдас]] 
|ветымын
|-
|60  
|[[кватьдас]] 
|квайтымын
|-
|70 
|[[сизимдас]] 
|сизимдас
|-
|80 
|[[кыкьямысдас]] 
|кӧкъямысдас
|-
|90 
|[[ӧкмысдас]] 
|ӧкмысдас
|-
|100 
|[[сё]] 
| сё
|-
|1000 
|[[сюрс]] 
|сюрс
|}

== Лыдним чукӧррез ==
Лыдниммез асланыс вежӧртас сьӧрті овлӧны кодяӧсь, сьӧрбӧраӧсь да ӧтлаӧтӧмӧсь.

'''Кодя лыдниммез''' мыччалӧны предметтэзлісь лыд, видзӧны очакыв ''кыным? '' юасян вылӧ. Мыччалӧм могись: ''ӧтік'', ''кык'', ''куим'', ''нёль'', ''вит'', ''квать'', ''сизим'', ''кыкьямыс'', ''ӧкмыс'', ''дас'', ''дасӧтік'', ''даскык'', ''даскуим'', ''кыкдас'', ''кыкдаслісь'', ''кыкдаслӧ''.

'''Сьӧрбӧра лыдниммез''' мыччалӧны предметтэзлісь лыддикӧ арт, видзӧны очакыв ''кынымӧт? '' ''кынымӧдз? '' юасяннэз вылӧ. Нія аркмӧны кодя лыдниммез бӧрӧ ''ӧт'' содтас быдтӧмӧн. Мыччалӧм могись: ''кыкӧт'', ''куимӧт'', ''нёльӧт'', ''витӧт'', ''сизимӧт'', ''дасӧт'', ''даснёльӧт'', ''дасвитӧт'', ''дассизимӧт'', ''дасӧкмысӧт''.

Медодзза кык кодя лыднимись сьӧрбӧра лыдниммес вермӧны аркмыны мӧдік вужжезісь и мӧдкодь содтассэзӧн: ''медодзза'', ''мӧдік''.

Вужыс кӧ мыччалӧма лыдпасӧн, сэк содтасыс гижсьӧ кырӧлок пыр: 1-а, 2-к, 3-ӧт, 24-ӧт, 135-ӧт. Эм кӧ сэсся эманим, то кырӧлока содтас туйӧ позьӧ гижны апостроф: 1’ классын, 3’ лунӧ, 24’ автобус, 135’ километра. 

'''Ӧтлаӧтӧм лыдниммез''' мыччалӧны предметтэзлісь лыдсӧ ӧтлаӧтӧмӧн. Нія аркмӧны кодя лыдним бӧрӧ ''нан'' содтас быдтӧмӧн. Мыччалӧм могись: ''нёльнан год'', ''витнан морт'', ''куимнан вон''. 

== Лыднимлӧн тэчас ==
Тэчас сьӧрті лыдниммес овлӧны ӧтпӧвсаӧсь, унавужаӧсь, унакылаӧсь.

'''Ӧтпӧвсаэзын''' эм токӧ ӧтік вуж: ''ӧтік'', ''квать'', ''сизимӧт'', ''кыкнанным''.

'''Унавужаэзын''' вужжез кыка нето унажык: ''витдас'', ''кватьдас'', ''дассизимӧт'', ''даскыкьямысӧт''.

'''Унакыла''' лыдниммез аркмӧны кынымкӧ торья лыднимись: ''куимдас нёль'', ''нёльдас кык'', ''куимсё витдас квать''.

== Лыднимлӧн синтаксис ==
Кӧр лыдниммез петӧны эманиммезкӧт, нія озӧ вежласьӧ: ''дас морт'', ''дасӧт морт'', ''кыкнан мортыс'', ''куимнан сойыслӧ''.

Лыдниммес вермӧны петны эманиммезтӧг, сэк нія вежласьӧны кӧрталан сьӧрті. Мыччалӧм могись: ''дас'', ''дасӧн'', ''даслӧн'', ''даскӧт''; ''дасӧт'', ''дасӧтӧн'', ''дасӧтлӧн'', ''дасӧткӧт''; ''кыкнан'', ''кыкнанӧн'', ''кыкнанлӧн'', ''кыкнанкӧт''.

Лыдним сёрникузяын лоӧ видзан нето паськӧтан юкӧтӧн. Мыччалӧм могись: ''Кыкнанныс локтасӧ аскадӧ''. ''Кык да кык — нёль''. ''Воннэс велӧтчӧны сизимӧт классын''. ''Чулаліс мӧдік час''.

== Лыдниммез гижӧм ==
Лыдниммез гижикӧ колӧ видзны тӧдвылын сэтшӧм туйдӧттэз.

# Нечорыт лыд мыччалікӧ ордчӧн кӧ петасӧ кык лыдним, нія гижсьӧны кырӧлок пыр: ӧтік-кык, кык-куим, куим-нёль, нёль-вит, кыкьямыс-ӧкмыс. Сія жӧ могсӧ тыртан кывтэчас эманим + лыдним, гижсьӧ торйӧн: керку куим.
# Кывбӧррезкӧт лыдним гижсьӧ торйын: кыкдас гӧгӧр, вит мымда, нёль кузя.
# Лыдпассэзӧн гижӧм лыдним бӧрӧ вежаннэз одзӧ сувтӧтсьӧ кырӧлок, мыччалӧм могись: 4-ись, 3-ӧдз, 80-ын. 
# Сьӧрбӧра лыднимыс кӧ гижӧма лыдпасӧн содтас туйӧ позьӧ гижны апостроф: 7-ӧт нето 7’, 16-ӧт нето 16’. Но датаэзын содтас не апостроф озӧ гижсьӧ: 2009 воын, 1998 годӧ, январ 27 лунӧ.
# Нэм (век) мыччалікӧ лыдним пыр гижсьӧ латин лыдпассэзӧн, а содтас сы бӧрын оз гижсьы: XXI векын, XVIII нэмсянь.
 
== Лыдниммезлӧн зораммӧм ==

==Лыддьöтан==
*Майшев, И. И. Грамматика коми-пермяцкого языка. М.-Л., 1940.
*Коми-пермяцкий язык: Введение, фонетика, лексика и морфология / под ред. и при соавт. проф. В. И. Лыткина. Кудымкар: Коми-перм. кн. изд-во, 1962.


{{Сёрниторрез}}

[[af:Telwoord]]
[[az:Say]]
[[bg:Числително име]]
[[bi:Namba]]
[[bs:Brojevi (vrste riječi)]]
[[cs:Číslovka]]
[[cv:Хисеп ячĕ]]
[[da:Talord]]
[[de:Zahlwort]]
[[en:Numeral (linguistics)]]
[[eo:Nombrovorto]]
[[es:Numeral (lingüística)]]
[[fa:عددنویسه]]
[[fi:Numeraali]]
[[fo:Talorð]]
[[fr:Adjectif numéral]]
[[he:שמות מספרים]]
[[hr:Brojevi (vrsta riječi)]]
[[hu:Számnév]]
[[id:Numeralia]]
[[is:Töluorð]]
[[it:Nome dei numeri]]
[[ja:命数法]]
[[jv:Tembung wilangan]]
[[ka:რიცხვითი სახელი]]
[[kk:Сан есім]]
[[ko:수사 (품사)]]
[[lt:Skaitvardis]]
[[mhr:Чотмут]]
[[nl:Telwoord]]
[[nn:Talord]]
[[no:Tallord]]
[[os:Нымæцон]]
[[pl:Liczebnik]]
[[pt:Numeral]]
[[ro:Numeral]]
[[ru:Имя числительное]]
[[sah:Ахсаан аат]]
[[sk:Číslovka]]
[[sr:Бројеви]]
[[sv:Räkneord]]
[[tr:Rakam]]
[[ug:مىقدار سۆز]]
[[uk:Числівник]]
[[zh:數詞]]
