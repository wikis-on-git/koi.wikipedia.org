'''Лыдним''' (числительнöй) — [[Кыв лад|кыв ладын]] асвына [[Сёрни тор |сёрни тор]]. Лыдниммезöн шусьöны шуаннэз, кöдна мыччалöны эмторрезлiсь (предметтэзлiсь) лыд, лыддикö нылiсь арт, а сiдзжö öтлаöтöмöн лыддьöм.

== Коми лыдниммез ==
Коми кылын эм сэтшöм лыдниммез. 
{| border=1
! rowspan=2 |[[Лыддьöс|Лыддьöс]]
! colspan=2 |Лыдним
|-
! Перем комиöн
! Зыряна нёж
|-
|1 
|öтiк  
|öти
|-
|2  
|кык 
|кык
|-
|3  
|куим 
| куим
|-
|4  
|нёль 
|нёль
|-
|5  
|вит 
|вит
|-
|6  
|квать 
|квайт
|-
|7  
|сизим 
|сизим
|-
|8  
|кыкьямыс 
|кöкъямыс
|-
|9  
|öкмыс 
|öкмыс
|- 
|10  
|дас 
|дас
|-
|11  
|дасöтiк 
|дас öти
|-
|12  
|даскык 
|дас кык
|-
|13 
|даскуим 
|даc куим
|-
|14 
|даснёль 
|дас нёль
|-
|15  
|дасвит 
|дас вит
|-
|16  
|дасквать 
|дас квайт
|-
|17 
|дассизим 
|дас cизим
|-
|18 
|даскыкьямыс 
|дас кöкъямыс
|-
|19 
|дасöкмыс 
|дас öкмыс
|-
|20  
|кыкдас 
|кызь
|-
|21  
|кыкдас öтiк
|кызь öти
|-
|30  
|куимдас 
|комын
|-
|40  
|нёльдас 
|нелямын
|-
|50  
|витдас 
|ветымын
|-
|60  
|кватьдас 
|квайтымын
|-
|70 
|сизимдас 
|сизимдас
|-
|80 
|кыкьямысдас 
|кöкъямысдас
|-
|90 
|öкмысдас 
|öкмысдас
|-
|100 
|сё 
| сё
|-
|1000 
|сюрс 
|сюрс
|}

== Лыдним чукöррез ==
Лыдниммез асланыс вежöртас сьöртi овлöны кодяöсь, сьöрбöраöсь да öтлаöтöмöсь.

'''Кодя лыдниммез''' мыччалöны предметтэзлiсь лыд, видзöны очакыв ''кыным? '' юасян вылö. Мыччалöм могись: ''öтiк'', ''кык'', ''куим'', ''нёль'', ''вит'', ''квать'', ''сизим'', ''кыкьямыс'', ''öкмыс'', ''дас'', ''дасöтiк'', ''даскык'', ''даскуим'', ''кыкдас'', ''кыкдаслiсь'', ''кыкдаслö''.

'''Сьöрбöра лыдниммез''' мыччалöны предметтэзлiсь лыддикö арт, видзöны очакыв ''кынымöт? '' ''кынымöдз? '' юасяннэз вылö. Нiя аркмöны кодя лыдниммез бöрö ''öт'' содтас быдтöмöн. Мыччалöм могись: ''кыкöт'', ''куимöт'', ''нёльöт'', ''витöт'', ''сизимöт'', ''дасöт'', ''даснёльöт'', ''дасвитöт'', ''дассизимöт'', ''дасöкмысöт''.

Медодзза кык кодя лыднимись сьöрбöра лыдниммес вермöны аркмыны мöдiк вужжезiсь и мöдкодь содтассэзöн: ''медодзза'', ''мöдiк''.

Вужыс кö мыччалöма лыдпасöн, сэк содтасыс гижсьö кырöлок пыр: 1-а, 2-к, 3-öт, 24-öт, 135-öт. Эм кö сэсся эманим, то кырöлока содтас туйö позьö гижны апостроф:  1’ классын, 3’ лунö, 24’ автобус, 135’ километра. 

'''Öтлаöтöм лыдниммез''' мыччалöны предметтэзлiсь лыдсö öтлаöтöмöн. Нiя аркмöны кодя лыдним бöрö ''нан'' содтас быдтöмöн. Мыччалöм могись: ''нёльнан год'', ''витнан морт'', ''куимнан вон''.  

== Лыднимлöн тэчас ==
Тэчас сьöртi лыдниммес овлöны öтпöвсаöсь, унавужаöсь, унакылаöсь.

'''Öтпöвсаэзын''' эм токö öтiк вуж: ''öтiк'', ''квать'', ''сизимöт'', ''кыкнанным''.

'''Унавужаэзын''' вужжез кыка нето унажык: ''витдас'', ''кватьдас'', ''дассизимöт'', ''даскыкьямысöт''.

'''Унакыла''' лыдниммез аркмöны кынымкö торья лыднимись: ''куимдас нёль'', ''нёльдас кык'', ''куимсё витдас квать''.

== Лыднимлöн синтаксис ==
Кöр лыдниммез петöны эманиммезкöт, нiя озö вежласьö: ''дас морт'', ''дасöт морт'', ''кыкнан мортыс'', ''куимнан сойыслö''.

Лыдниммес вермöны петны эманиммезтöг, сэк нiя вежласьöны кöрталан сьöртi. Мыччалöм могись: ''дас'', ''дасöн'', ''даслöн'', ''даскöт''; ''дасöт'', ''дасöтöн'', ''дасöтлöн'', ''дасöткöт''; ''кыкнан'', ''кыкнанöн'', ''кыкнанлöн'', ''кыкнанкöт''.

Лыдним сёрникузяын лоö видзан нето паськöтан юкöтöн. Мыччалöм могись: ''Кыкнанныс локтасö аскадö''. ''Кык да кык — нёль''. ''Воннэс велöтчöны сизимöт классын''. ''Чулалiс мöдiк час''.

== Лыдниммез гижöм ==
Лыдниммез гижикö колö видзны тöдвылын сэтшöм туйдöттэз.

# Нечорыт лыд мыччалiкö ордчöн кö петасö кык лыдним, нiя гижсьöны кырöлок пыр: öтiк-кык, кык-куим, куим-нёль, нёль-вит, кыкьямыс-öкмыс. Сiя жö могсö тыртан кывтэчас эманим + лыдним, гижсьö торйöн: керку куим.
# Кывбöррезкöт лыдним гижсьö торйын: кыкдас гöгöр, вит мымда, нёль кузя.
# Лыдпассэзöн гижöм лыдним бöрö вежаннэз одзö сувтöтсьö кырöлок, мыччалöм могись: 4-ись, 3-öдз, 80-ын. 
# Сьöрбöра лыднимыс кö гижöма лыдпасöн содтас туйö позьö гижны апостроф: 7-öт нето 7’, 16-öт нето 16’. Но  датаэзын содтас не апостроф озö гижсьö: 2009 воын, 1998 годö, январ 27 лунö.
# Нэм (век) мыччалiкö лыдним пыр гижсьö латин лыдпассэзöн, а содтас сы бöрын оз гижсьы: XXI векын, XVIII нэмсянь.
 
== Лыдниммезлöн зораммöм ==


[[Category:Сёрни торрез]]

[[af:Telwoord]]
[[bs:Brojevi (vrste riječi)]]
[[cs:Číslovka]]
[[cv:Хисеп ячĕ]]
[[de:Zahlwort]]
[[eo:Numeralo]]
[[en:Number names]]
[[fi:Numeraali]]
[[fo:Talorð]]
[[fr:Adjectif numéral]]
[[hr:Brojevi (vrsta riječi)]]
[[it:Aggettivo numerale]]
[[ja:数詞]]
[[kk:Сан есім]]
[[ko:수사 (품사)]]
[[lt:Skaitvardis]]
[[nl:Telwoord]]
[[pl:Liczebnik]]
[[pt:Numeral]]
[[ro:Numeral]]
[[ru:Имя числительное]]
[[sk:Číslovka]]
[[sv:Räkneord]]
[[uk:Числівник]]
