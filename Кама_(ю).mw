[[Файл:Kama River1.jpg|thumb|250px|right|Кама ю]]
[[Файл:Kama basin.png|thumb|150px|right|Камалöн бассейн]]
'''Кама''' — ыджыт ю [[Европа]] асыввылын, [[Урал (керöссэз)|Урал]] керöссэз одзын. Сiя лоö [[Каспи саридз|Каспи саридзö]] усян [[Волга (ю)|Волгалöн]] шульга вож. Волгаыслö Кама лоö медыджыт вожнас. Сылöн кузяыс – 1805 км (Европаын 7-öтыс). Кама бассейнын - коми отирлöн лунвыв горт.

== Камалöн визывтан туй ==
Кама пондöтчö [[Удмурт Республика]]ись [[Кез район|Кез]] районын, сэсся мунö ойланьö [[Киров лапöв|Киров лапöл]]öт [[Зюзьдiн район|Зюзьдiн]] да [[Камакатыт район|Камакатыт]] районнэс кузя, сы бöрын кежö асывланьö и мунö [[Перем ладорись Коми кытш|Коми кытш]] пырйöт, [[Гайна район|Гайна]] да [[Кöсладор район|Кöс]] районнэзöттяс, петö [[Перем ладор|Перем ладорись]] [[Совкар район|Совкар районö]], кытöн кежö лунвылö и сыбöрын визывтö сё лунвывланьö Перем ладор кузя, Удмурт да Башкыр республикаэз коласöттяс да петö [[Тотараму|Татарстан республикаö]], кытöн сiя и усьö Волгаас. 

== Камалöн вавидзаннэз ==
Кама вылын Перем ладорын керöмöсь кык пором, сiйöн аркмöмась [[Кама вавидзан]] (1915 км²), [[Вотка вавидзан]] (1120 км²), Кама кывтытiсь вавидзан.

== Кама дорын каррез ==
Кама дорын сулалöны каррез – [[Совкар]] (Соликамскöй), [[Кыдзкар]] (Березники), [[Перем]], [[Вотка]], [[Сарапул]], [[Елабуга]], [[Чаллы]].

== Камалöн вожжез ==
Камалöн медыджыт вожжез: [[Вятка (ю)|Вятка]], [[Чочком (ю)|Чочком]], [[Чусва (ю)|Чусва]], [[Вишера (Перем ладорын ю)|Вишера]].

== Кама ю Коми кытшын ==
[[Перем ладорись Коми кытш|Коми кытш]] пырья Кама ю котöртö паськыт оль кузя [[Порыги]] посёлоксянь да [[Светлица|Светлицаöдз]], быдöссö 120 км. Кама визывтö вöррез да нюррез коласöт. 

Коми кытшын Камаö усьöны веськытладорсянь [[Кöсва (ю)|Кöсва]], [[Иньва (ю)|Иньва]], [[Пожва (ю)|Пожва]], шульгаладорсянь [[Весляна (Коми кытшын ю)|Весляна]], [[Сьöдъю]], [[Лупья (ю)|Лупья]], [[Леман (ю)|Леман]].

Кама ольыслöн профиль абу симметрия сьöртi керöм. Веськыт вадöр унажыксö вылын, тэчöм под иззэзiсь: сёйму, извесьму, мергель. Шульга вадöрыс, бöра, лажмыт, ваялöм лыаöсь пляжжезöн да ляпытiннэзöн. Камалöн öрыс рытвывланьын уналаöт янсöтчö виссэзö. Весляна усянiнсянь улынжык да Кöсва уссёöдз öрыс мукöдлаöт паськалö 300 метраöдз. Гайналö паныт Камаыс 180-190 м пасьта. Öтiк воöн ваыс татöн кывтö шöркодяс 3 км3 мымда. Гожумся межень коста Кама визывтö 0,3–0,6 м/сек шупытаöн, коссезöт – 1 м/сек-öдз. Коми кышын Камалöн пыдынаыс шöркодяс 1-1,5 м. Медучöт пыдынаэз межень коста 50-60 см, коссезын 0,3-0,4 см. Плёссэзын пыдына овлö 3-5 м-öдз.

Режим сьöртiыс Кама – волькытiн кузя котöртан юэз кодь. Оссьö апрель коста. Ваыс пондö ыждыны майын. Вылын тшупöтас видзсьö 60-70 лун. Этiя кадö ю кузя öтöрö-мöдöрö ветлöны уяланнэз – отирыс чулöтöны с.ш. ойланься завоз. Сiя жö кадö пондöны лэдзны вöр, керöны пуррез (плоттэз). Лымья тöв бöрын да чожа кö тулыс локтас, ваыс содö 3 метрася вылöжык. Сэки юыс вöтьö öрвывся терраса, öтлаын и вадорся вöррез, йöз оланiннэз.

Пыдöсыс Камаыслöн унажыксö лыаись (песöкись), сорасöн лоö кöдз (галька), уна сорлалöм и нювт. Ваыс Камаын рудöв-гöрд. Этадз лоö сысянь, мыля татчö унаöн миськассьöны перем системаись гöрдрöма сёймуэз. Лёка гудыртöны Камалiсь васö неыджыт шороккез, кöдна петöны нюррезiсь. Ваыс энiя шоррезын сьöда-гöрд рöма, мыля сыын соралöма сiсьман органика.

Йысявны Кама пондöтчö Коми кытшö кöдзыттэз локтöм бöрын. Йиыслöн кыза медкöдзыт воэзö овлö 1 метраöдз.

[[Категория:Ыджыт юэз]]
[[Категория:Юэз Рочмуын]]
[[Категория:Кама]]

[[be:Рака Кама]]
[[bg:Кама (река)]]
[[cs:Kama]]
[[cv:Чулман Атăл]]
[[de:Kama (Fluss)]]
[[en:Kama River]]
[[eo:Kama]]
[[es:Río Kama]]
[[et:Kama jõgi]]
[[eu:Kama ibaia]]
[[fi:Kama]]
[[fr:Kama (rivière)]]
[[he:קאמה]]
[[hr:Kama (rijeka)]]
[[hu:Káma]]
[[hy:Կամա]]
[[ia:Kama]]
[[it:Kama (affluente del Volga)]]
[[ja:カマ川]]
[[kk:Шолман]]
[[ko:카마 강]]
[[kv:Кам]]
[[la:Kama]]
[[lt:Kama (upė)]]
[[nl:Kama (rivier)]]
[[nn:Elva Kama]]
[[no:Kama (elv)]]
[[pl:Kama (rzeka)]]
[[pt:Rio Kama]]
[[ro:Râul Kama]]
[[ru:Кама]]
[[sk:Kama]]
[[sr:Кама]]
[[sv:Kama (flod)]]
[[tt:Кама]]
[[udm:Кам]]
[[uk:Кама]]
[[vi:Sông Kama]]
[[zh:卡馬河]]
