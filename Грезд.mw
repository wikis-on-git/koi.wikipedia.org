[[Файл:Сэпöль грезд1.JPG|250 px|right|thumb|Сэпöль грездын]]

'''Грезд''' ({{кыв+ru1|деревня}}) — учöт олан пункт, кытöн абуöсь индустрия {{comment|уджаиннэз|предприяттёэз}}, а отирыс уджалöны му, быдтöны пода, öктісьöны нето керöны кытшöмкö промысёл. Грездын йöзыс пыржык олöны асланыс торья керкуэзын.

==Грезд кыв йылісь==
Талун [[Перем ладорись Коми кытш|Коми кытш]]ын '''грезд''' кывсö лёка вунöтöмась ни. Быдлаын комиöн баитікö шуöны '''деревня'''. Кöть эшö XIX век пондöтчикö [[Кудымкар]]ись поп [[Чечулин Георгий|Г.Чечулин]] аслас лексиконын гижö: ''деревня''ыс пö лоас комиöн ''грезд'', кöть и содтö, шоча пö ни пантасьö асланым {{comment|шуаныс|словоыс}}.

Миян кадö  '''грезд''' кыв тöдöны коми отир [[Коми Язьва|Язьва]]ланьын да [[Коми Республика]]ын. [[Коми зыряна|Зырянаыс]], комиöн сёрнитікö, ''деревня''тö некор оз и горöтчö, сё ''грезд'' да ''грезд'', мыля важся коми кыв кольччöма нылöн ловья. Сійöн и миян коми гижöтын, [[Перем коми кыв|перем коми]] лыддьöтан кылын, вöзъям этійö шуансö ловзьöтны.

==Грезд да посад== 

Функцияэз сьöрті грездыс öддьöн вачкисьö [[посад]] вылö. Одзжык  неöткодьыс грезд да посад коласын вöлі то мыйын: посадас эм [[вичку]], а грездын абу. Öні эта тöдчаныс абу вына, мыля уна посаддэзын вичкуэз абуöсь, а мукöд грездын, мöдöрö, эмöсь. 

Сё жö унажыксö посад овлö грездся ыджытжык, мыля вичкуа оланінö одзжык лöсьöтлöмась быдöс ордча грезддэз понда {{comment|шöрин|центр}}, отирыс сэтчин, туйö вежöртны, содöма чожажык.

==Коми грезддэз==

Коми кытшын грезддэс — медтшöка пантасян оланін форма. Нія миян 590-а. Но нылöн лыдыс пыр чинö. Отирыс мунöны ыджытжык оланіннэзö кошшыны сьöмажык удж да кокнитжык олан. Роч юраліссез, мед тырмöтны казнаись сьöм, йöзтöмтöны учöт грезддэсö ныись школаэз да культура керкуэз пöдналöмöн. Коми грездыс öшö. [[Коми отир]], кöдна мунöны карö нето посёлокö, рочсялöны. 

==Грезддэзлöн ниммез==
Коми отир шуöны оланіннэзнысö быдкодя, мыля комиэзкöт ордчöн пыр олöмась мöдік чужанвужа отир. 

Медуна грезддэз нимтöмась морт ним сьöрті. Этö вермас лоны важ перем ним - '''Пыстöг''', кистосалöн ним - '''Митя'''. Роч кылісь одзöстöмöсь тодильнöй содтассэз: ''-ов (-öв), -ова (-öва), -овчи, ин, ина'', кöдна отсöтöн аркмöны грезд ниммез морт ниммезісь:''' Ёгоров, Бажöв, Закаровчи, Девин, Москвина'''.

Мукöд грезддэз нимтöмась увтыр ним сьöрті, шуам '''Модзга'''.

Места сьöрті нимтöмась: '''Сюзьпозъя, Пармайыл'''.

==Öшмöссэз==
*Аксёнова О.П. Коми-пермяцкие географические термины и их функционирование в топонимии Верхнего Прикамья. Кудымкар, 2009. ISBN 978-5-904524-35-7
*Кривощёкова-Гантман А. С. Откуда эти названия?. Пермь, 1973
*Кривощёкова-Гантман А. С. Географические названия Верхнего Прикамья. Пермь, 1983
*Кривощёкова-Гантман А. С. Собрание сочинений в 2 тт. Пермь, 2006

{{Быдкодь оланіннэз}}

[[Оланіннэз]] 

[[af:Écart]]
[[an:Aldeya]]
[[ast:Aldea]]
[[ca:Llogarret]]
[[cs:Osada]]
[[cv:Сала]]
[[de:Weiler]]
[[eml:Burghêda]]
[[en:Hamlet (place)]]
[[es:Aldea]]
[[fa:آبادی]]
[[fr:Hameau]]
[[fy:Utbuorren]]
[[he:כפר#כפר מסורתי וכפריר]]
[[hr:Zaselak]]
[[id:Kampung]]
[[it:Borgata]]
[[ja:村落]]
[[kv:Сикт]]
[[li:Gehuch]]
[[lt:Vulka (Lenkijos gyvenvietės tipas)]]
[[nds-nl:Gehucht]]
[[nl:Gehucht]]
[[no:Grend]]
[[pl:Wieś]]
[[pt:Hamlet (lugar)]]
[[ro:Cătun]]
[[ru:Деревня]]
[[sh:Zaselak]]
[[simple:Hamlet (place)]]
[[sk:Osada]]
[[sl:Zaselek]]
[[ta:மனிதக் குடியிருப்பு]]
[[tr:Mezra]]
[[zh:村镇]]
