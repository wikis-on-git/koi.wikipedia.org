{{Регион
|Рöм1                             = {{Рöм|Рочму}}
|Коми ним                         = Перем ладорись Коми кытш 
|Ас ним                           = ''Коми-Пермяцкий округ Пермского края''
|Вужпас                           =  Coat of arms of the Komi-Permyak Okrug.svg
|Дöрапас                          =  Flag of Permyakia.svg
|Канму                            = [[Рочму|Роч Федерация]]
|Гимн                             = 
|Статус                           = 
|Ыджытжык регион                  = [[Перем ладор|Перем ладор]]
|Янсалöм                   = 1 кар кытш, 6 район
|Веськöтлан шöрин                 = [[Кудымкар|Кудымкар]]
|медыджыт кар                     = 
|Мöдiк ыджыт каррез               =  
|Аркман кад                       = 1925 февраль 26 лун 
|Юралiсь                          = [[Быкариз Игорь Яковлевич|Быкариз Игорь]]
 |Юралiсьлöн ним                 = Министр
|Юралiсь2                         = 
 |Юралiсьлöн ним2               =  
|БПЛ                              =  
 |БПЛ лыддян во                   =  
 |Места БПЛ сьöртi                   =  
 |морт вывся БПЛ                 =  
 |Морт вывся БПЛ сьöртi места = 
|Кыв                              = 
|Кыввез                           = [[Перем Коми кыв|коми]], [[Роч кыв|роч]]
|Олiссез                          = 127,2
 |Гижöтан во                    = 2009 во
 |Быдöс олiссезсис процент        = 
 |Олiссез лыд сьöртi места        = 
 |Олiссезлöн тшöкыта                      = 3,9
 |Тшöкыта сьöртi места             = 
 |Чужанвуж сьöртi тэчас                 = [[Коми отир|комиэз]] 59%, [[Роч отир|роччез]] 38% 
 |Эскан сьöртi тэчас             =  
|Мувывтор                            = 32 770
 |Мувывтор сьöртi процент             =  
 |Мувывтор сьöртi места              =  
|Медыджыт вылына              =   335
|Шöрöт вылына                   = 
|Медучöт вылына               = 
|Паськыта                          = 
|Кузьта                          = 
|Мусерпас                         = RussiaPermyakia.png
|Мусерпасыслöн ыжда                    =
|Регионлöн мусерпас             = 
|Кад кытш                         = +5 (гожумнас +6)
|Джендöтöм                     =  
|ISO                              = 
|FIPS                             = 
|Телефон код                      = +7 34-260
|Пошта индекссэз                   =  619000
|Интернет-домен                   = 
|Автомобиль код                   = 59 
|Сайт                             = http://minkpo.permkrai.ru/
|Категория Commons-ын           = 
|Пасйöттэз                       = 
}}
'''Пе́рем ла́дорись Ко́ми кытш''' (рочöнжык — '''Коми-Пермя́цкöй о́круг Пе́ремскöй кра́йын''') — ассяма статуса мувывтор [[Рочму|Роч Федерацияын]], [[Перем ладор|Перем ладорас]]. Куйлö [[Урал (керöссэз)|Урал]] одзын, [[Кама (ю)|Кама]] йыввезын. [[Коми отир|Коми отирлöн]] чужанiн. Коми йöзыслöн мöд чужан му — [[Коми Республика|Коми Республика]], куйлö Коми кытшсяняс ойвылынжык.

Коми кытшыслöн мувывтор — 32,77 сюрс км². Олiссез — 127 сюрс морт (2009), ны коласын комиэз 60,2%. Веськöтлан шöрин — [[Кудымкар|Кудымкар]]. Кытшас 6 район: [[Гайна район|Гайна]], [[Кöсладор район|Кöс]], [[Кöчладор район|Кöч]], [[Кудымкар район|Кудымкар]], [[Юрла район|Юрла]] да [[Юсьва район|Юсьва]] гöгöртасын. Кытшас дзир öтiк кар — Кудымкар, öтiк карок — [[Пожва (Юсьва район)|Пожва]], 30 посад, 66 посёлок да 590 грезд (деревня).

Кытшыс аркмöма 1925 годö февраль 26 лунö. Медодз пырö вöлi [[Урал лапöв|Урал (Свердловск) лапöлö]] (областьö), а 1938 во бöрын — [[Перем лапöв|Перем (Молотов) лапöлö]]. 1993-2005 воэзö вöлi Роч Федерациялö субъектöн, шусис [[Перем комиэзлöн асвеськöтлан кытш|Перем комиэзлöн асвеськöтлан кытш]]. 2005 годся декаб 1 лунсянь, асвеськöтлöмыс вöлi вештöма да, Коми кытшыс лоис ассяма статуса мувывторöн вились аркмöтöм Перем ладорын.

Медыджыт мортöн Коми кытшын лыддисьö Перемсянь иньдöм министр. Сылöн эм аслас веськöтлан, рочöн шусьö Перем ладорлöн Коми кытш делоэз сьöртi министерство. Медодзза министрöн 2005-2008 воэзö вöлi [[Баяндин Валерий Ильич|Баяндин Валерий]]. Öнi, 2008 год помсянь, Коми кытш сьöртi уджалiсь министрын пукалö [[Быкариз Игорь Яковлевич|Быкариз Игорь]].

Кытшыс олö Урал кад сьöртi: муюгыт (Гринвидз) кад + 5 час (гожумнас + 6 час), Мöсква кад + 2 час. 

Сьöмнас Коми кытшын лыддисьö роч шайт (руб). 1 шайт = 100 ур.

Унажык отир олöны вöр лэдзöмöн, тшак-ягöд да йöв-яй вузалöмöн, мукöдыс уджалöны кысъялан сфераын.

Коми кытшын абу кодя кöрттуйез. Кудмыкарсянь кöрттуй дынöдз (Менделеёв нима поз дынöдз) колö мунны 100 км.  

== Ним ==
'''Перем ладорись Коми кытш''' рочöнжык шусьö '''Коми-Пермяцкöй округ Перемскöй крайын'''. Татöн олiсь отирыс пыр шуисö и шуöны ассиныс кытшнысö '''Коми округ'''. ''Округыс'' — роч вылiсь кö вуджöтны лоö ''кытш''. Сiдз и пондамö сiйö сэсся шуны ас кыв вылын — '''Коми кытш'''. Юралiссез нимтöмась кытшсö медодз '''Коми (пермяцкöй) национальнöй округ''', 1937 год бöрын '''Коми-Пермяцкöй национальнöй округ''' (комиöн кö шуны, этiя лоö '''Перем коми отирлöн асвужья кытш'''), 1977 восянь, Роч муын виль Конституция лэдзöм бöрас, кытшыслöн нимыс лоис '''Коми-Пермяцкöй автономнöй округ''' (комиöн — '''Перем комиэзлöн асвеськöтлан кытш'''). Öнi, асвеськöтлöм абу ни да, тыр нимыс кытшыслöн лоö '''Перем ладорись Коми кытш'''.

Ассис нимсö кытшыс босьтöма татöн важынсянь олiсь [[Коми отир|коми отир]] ним сьöртi, кöдна понда сiя и вöлi лöсьöтöм.  

== Статус ==
[[File:Komi kych doryn pas.JPG|thumb|right|350 px|Коми кытш дорын пас]]
''Унажык сы йылiсь видзöт: [[Перем ладорись Коми кытшлöн статус|Перем ладорись Коми кытшлöн статус]]''

Öння тодильнöй статус Коми кытшыслö вöлi пуктöма 2007 годö апрель коста, кöр Перем ладор понда [[Перем ладорлöн туйдöттэз лэдзись öксян|туйдöттэз лэдзись öксян]] (Законодательнöй собраннё) пыртiс оланö [[Перем ладорлöн Устав|Перем ладорлiсь Устав]]. 
Сы сьöртi Коми кытшыслöн мувывторыс (территория) кольччö сы ыжда жö, мый ыжда вöлi Перем лапöвкöт öтлаасьтöдз. 

Перем ладор понда туйдöттэз лэдзись öксянын Коми кытш нимсянь баитöны кык морт, кöднö бöрйöны öтi манадата кык бöрьян кытшын.

Коми кытшын Перем ладор юралiссезлiсь шуöммесö пыртö оланö Перем ладорлöн Коми кытш делоэз сьöртi министерство. Этiя министерствонас веськöтлö Перем ладорлöн министр, кöда лоö  Коми кытшын юралiсьöн. 

Уставись 42 параграф сьöртi Перм ладорын канму (государство) нимсянь веськöтлан органнэзлö колö лöсьöтны уджнысö сiдз, '''медбы перем коми отирлöн зорамис кыв, лов культура да этнослö аскодя мöдiк берся'''.  

Перем ладорись Коми кытшын веськöтлан кылöн лоö [[Роч кыв|роч кыв]]. Сыкöт öтлаын веськöтлан керкуэзын позьö баитны и комиöн ([[Перем Коми кыв|перем коми кыв]] вылын). 

== Янсалöм ==
[[Image:Location of Komi-Perm Okrug (Perm Kray).svg|thumb|right|250 px|Коми кытш Перем ладорын]]
''Унажык сы йылiсь видзöт: [[Перем ладорись Коми кытшлöн янсалöм|Перем ладорись Коми кытшлöн янсалöм]]''

Перем ладорись Коми кытшö пырöны квать район да öтiк кар.
{| border=1
!Районлöн ним
!Ыджда 

(км²)
!Отир лыд 

(сюрс морт)
!Кыным 

олан ин
!Шöрин
|-
|[[Гайна район|Гайна район]] 
|14928
|21
|51
|[[Гайна (оланiн)|Гайна]]
|-
|[[Кöсладор район|Кöсладор район]] 
|3462
|10
|61
|[[Кöс посад|Кöс]]
|-
|[[Кöчладор район|Кöчладор район]] 
|2700
|12,3
|79
|[[Кöч посад|Кöч]]
|-
|[[Кудымкар район|Кудымкар район]] 
|4741
|29,9
|295
|[[Кудымкар|Кудымкар]]
|-
|[[Юрла район|Юрла район]] 
|3831
|12,2
|94
|[[Юрла (посад)|Юрла]]
|-
|[[Юсьва район|Юсьва район]]  
|3100
|29,5
|166
|[[Юсьва (посад)|Юсьва]]
|}
Ны коласын коми районнэзöн лыддисьöны Гайна, Кöс, Кöч, Кудымкар да Юсьва, сваль роч районöн — Юрла. Öнiсö коми отир лёка рочсялö быдлаын, сiйöн и одзза районнэсö оз ни позь шуны тырмöмви комиэзöн.

Ойвыв районнэз коласö пырöны Гайна, Кöс, Кöч да Юрла увтiсь муэз, лунвыв районнэзöн лоöны Кудымкар да Юсьва увтiсь муэз.

Быд районын эм отирсянь бöрйöм юралiсьыс да öксяныс. Нiя лöсьöтöны районлыслö бюджет да видзöтöны асланас мувывторын кöзяйство да культура зорöтöм сьöрын.

Районнэз асьныс янсалöны поснитжык муниципал юкöттэз — посадмуэз вылö .

== География ==
''Унажык сы йылiсь видзöт: [[Перем ладорись Коми кытшлöн география|Перем ладорись Коми кытшлöн география]]''

Перем ладорись Коми кытшыс куйлö [[Роч мупод|Роч муподыслöн]] асыввыв тор вылын, [[Урал (керöссэз)|Урал]] керöссэзсянь рытланьын, [[Кама (ю)|Кама]] ю йыввезын. Перем ладорсис кытшыс босьтö ой-рытвыв тор. 

Кытш олö IV час отын, неöткодьыс Мöскваыскöт — +2 час.

'''Мувывтор'''

Муыслöн ыжда 32,77 сюрс км², этiя лоö Перем ладорись 20,4%. Коми кытш ыджытжык сэтшöм канмуэзся кыдз [[Штиприя|Албанму]], [[Аястан|Арменму]] нето [[Белгия|Белгия]].

Ойвывсянь лунланьö кытшыс нюжалö 280 км, рытвывсянь асывланьö — 180 км.

Кытшыс куйлö вылын паськытаэзын. Сылöн медылiсь чутоккез: ойвылын 61°04′ о. п., 52°52′ а. к., лунвылын 58°33′ о. п., 54°47′ а. к., рытвылын   69°32′ о. п., 51°47′ а. к., асыввылын 59°15′ о. п., 56°15′ а. к.

Ойвылас кытшыскöт ордчöн куйлö коми йöзыслöн мöд чужан му — [[Коми Республика|Коми Республика]], рытвылас — [[Киров лапöв|Киров лапöл]]iсь [[Камакатыт район|Камакатыт]] да [[Зюзьдiн район|Зюзьдiн]] районнэз, лунвылын — Перем ладорись [[Сива район|Сива]], [[Карагай район|Карагай]] да [[Ильинскöй район|Ильинскöй]] районнэз, асыввылын — Перем ладорись [[Добрянка район|Добрянка]], [[Усоллё район|Усоллё]], [[Совкар район|Совкар]] да [[Чердын район|Чердын]] районнэз. 

Ойланься визирыс мунö [[Ойвыв мыссэз|Ойвыв мыссэз]] кузя, рытланься — [[Вятка-Перем мыссэз|Вятка-Перем мыссэзöт]] да [[Камайыв вылынiн|Камайыв вылынiн]] кузя, лунланьсяыс — сiя жö вылынiныслöн мусюррезöт да [[Обва-Иньва волькытiн|Обва-Иньва волькытiн]] кузя. Асывланяс визирыс мунö [[Кондöс мыссэз|Кондöс мыссэзöт]], [[Кöсва лажмытiн|Кöсва]] да [[Весляна лажмытiн|Весляна]] лажмытiннэз кузя.

=== Му ===
'''Му пытшкöс'''

Роч мупод, кöдалöн тай асыввыв дорланяс куйлö Коми кытшыс, лоö кыксувда: улынжык — кристалл кодь топыт фундамент, вылынжык — пуксьöссэзiсь (осадочнöй) вевтöс. Медся уна  пуксьöссэз кольччöмась палеозой кадся перем системасянь. Коми кытшыслiсь мувывторсö нiя тыртöны 60% вылö.  Коми кытш рытвыв визир пöлöн паськалöмась мезозой кадся пуксьöссэз (вевттьöны 30% мувывторсис).  Геология сьöртi медтом — кайнозой — кадся пуксьöссэз быдлаöт вöснит вевтöсöн шебралöны важынжык, палеозöй да мезозой кадö, пуксялöмсö. 

'''Му вевдöр'''

Му вевдöрыс Коми кытшын абу öткодь. Пуксьöса породаэз куйлöны топыт фундамент вылас горизонталь нёжöнжык, сiйöн и рельефыс унажыксö лажмыт да волькыт. Муыс лэбöма, саридз вевдöрсянь кö лыддьыны, шöркодяс 100-200 м вылынаö. 

Кытшыс ойвылын да рытвылын  муыс вылынжык. Татöн сулалöны [[Ойвыв мыссэз|Ойвыв мыссэз]] да [[Камайыв вылынiн|Камайыв вылынiн]]. Медся джуджыта муыс лэбöма Лопва да Юм ю йыввезын, кытöн адззöмась и кытшыслiсь медвылын чутокcö — 329 м.  

Лажмытжык да волькытжык муэз паськалöмöсь Коми кытш шöрöттяс да лун-асыввылын: [[Весляна лажмытiн|Весляна лажмытiн]] (татöн куйлöны кытшись медлажмыт чутоккез — 120-130 м), [[Кöсва лыжмытiн|Кöсва лыжмытiн]], [[Обва-Иньва волькытiн|Обва-Иньва волькытiн]].

Асыввыв визирыс пöлöн Коми кытшас буракодь тöдчöны [[Кондöс мыссэз|Кондöс мыссэз]]. Кöсва да Велва коласын ва юкан визьöттяс нiя йитчöны Камайыв вылынiнкöт.

'''Мупытшся шедтассэз'''

Мупытшся шедтассэзiсь Коми кытшын медодз колö казьтыштны кöрт руда, кöдö  адззöмась эшö XIX век шöрын. 1856 годö граф Строганов осьтöма Кува дорын металл керан завод, кöда уджалöма 1909 воöдз. Эмöсь сiдз жö мусир (нефть), торф, бивидзан сёйез, извесь иззэз, лыа (песöк), охра. 
 
Коми кытш озыр и минерал ваэзöн. Кудымкар да Юсьва районнэзын адззöмась веськöтчöм понда öддьöн лöсялан ваэз: хлорида-натрияöсь, сульфата-натрияöсь, иода-бромаöсь да сира-ваувтыраöсь. Позьö босьтны бурдöтчöм могись и Майкар дорись минерал ва петанiннэз.

'''Мусиннэзз'''

''Унажык сы йылiсь видзöт: [[Перем ладорись Коми кытшын мусиннэз|Перем ладорись Коми кытшын мусиннэз]]''

=== Ваэз ===
'''Юэз''' 

Коми кытшас 400-ся унажык ю. Невна не быдöнныс лоöны [[Кама (ю)|Кама]] бассейнын. Ачыс Кама ю кытшыс му кузя котöртö рытвывсянь асывланяс, а сылöн вожжес (притоккез) артмöтöны кытшыслö быдöс ю везöт (речнöй сеть).  Шульга вожжес ([[Весляна (Коми кытшын ю)|Весляна]], [[Луп (ю)|Луп]], [[Леман (ю)|Леман]]) öктöны ва Ойвыв мыссэзiсь, а веськыттэз ([[Иньва (ю)|Иньва]], [[Кöсва (ю)|Кöсва]]) — Камайыв вылынiнiсь.

Иньва вожжезiсь колö казьтыштны [[Кува (Иньваö усян ю)|Кува]], [[Велва (ю)|Велва]], [[Юсьва (ю)|Юсьва]], [[Исыв (ю)|Исыв]].

Кöсва вожжезiсь медкузьöсь — [[Лолöг (ю)|Лолöг]], [[Лопва (ю)|Лопва]], [[Янчер (ю)|Янчер]], [[Онолва (ю)|Онолва]], [[Сэпöль (ю)|Сэпöль]], [[Юм (ю)|Юм]]. 

Весляналöн медыджыт вожöн лоö [[Сьöдъю|Сьöдъю]]. 

'''Тыэз''' 

Тыэз Коми кытшын етшаöсь, и куйлöны нiя  ойланьынжык — [[|Кама]] ольын, шульга вадöрас. 

Унажык тыыс — ю дорсяöсь. Нiя  аркмöны юыслöн важ öрын, лоöны джын тöлiсь кодьöсь, кузьмöса нето лента кодьöсь.  Медыджыт ны коласiь [[Нахты|Нахты]], ссээся эмöсь   [[Кривчи (ты)|Кривчи ты]], [[Тундра ты|Тундра ты]], [[Улын Старича (ты)|Улын Старича]], [[Вылын Старича (ты)|Вылын Старича]], [[Вежаты|Вежаты]], [[Леман ты|Леман ты]], [[Валаужом|Валаужом]]. Ны коддьöм жö юдорся тыэз, кöть и бура учöтжыкöсь панталамö Кöсва, Иньва да Весляна оллезын. Медгырисьöсь ны коласын аркмöмась Юсьва районын, [[Купрöс|Купрöс]] посад дынын.

Юдор тыэзся эмöсь и сэтшöм тыэз, кöдна аркмисö му вевдöрын важся лажмалöммезын, кöр кыссян йы (ледник) сылiкö ны кузя котöртiс ваыс. Этатшöм тыэзöн лоöны [[Вадты|Вадты]] да [[Оныл (ты)|Оныл]], кöдна куйлöны Коми кытш ой-рытвылын, [[Порыш|Порыш]] да [[Утьва|Утьва]] юэзлöн ваюканiнын, дзибья вöр да нюррез коласын.

'''Пруддэз''' 

Коми кытшын 70 кыным пруд. Нiя не быдлаын öтмымдаöсь. Медуна пруддэз Юрла да Кöч районнэзын. Медыджыттэз коласiсь лыддiсьö сiдзжö [[Кува пруд|Кува пруд]] Кудымкарын. Татiсь босьтöны ва карын олiссез понда. Уна пруддэзын быдтöны чери, мукöдас чериалöны, мукöд дорас шоччисьöны отир: тульöтчöны да уялöны. 

'''Кама вавидзанiн''' Коми кытшланьö петö рытвыв дорнас. Татöн аркмöмась Иньва да Пожва курьяэз, кытöн сулалöны порттэз: [[Усть Пожва|Усть Пожва]] да [[Майкар|Майкар]].  

'''Нюррез'''. 

Сiйöн, мыля Коми кытшыс куйлö волькытiнын, ваыс кымöрсянь усьö унаöв, а пакмö сiя муись умöля, татöн и аркмöмась öддьöн уна нюррез, медуна ойланяс да шöрöттяс. Нюррезiсь унажыкыс вевдöрсяöсь нето вуджанаöсь. 

Паськыт нюррез куйлöны Важты да Онолва тыэз гöгöр, Утьва да Порыш ю йыввезын. Паськыт да кузь визьöн нюжалöны нюррез Кама шульга вадöр пöлöн, Тимшор, Луп, Леман дорезын, Весляна йыввезын. Нюррезлöн этiя чукöр шусьö Гайна нюррезöн. Уна нюр эм Кама да Кöсва коласын ва юканiнын ([[Селиш нюр|Селиш]], [[Солым нюр|Солым]], [[Булач нюр|Булач]]). Нежык гырись нюррез куйлöны Кöсва да Лолöг коласын, а сiдзжö Чус, Янчер да мукöд ю йыввезын. 

Коми кытш лунвылын, кытöн вундалöм мыса-кыраса вевдöрыс сетö вевдöрся ваэзлö мымдакö дренируйтчыны, нюррез етшажыкöсь. Невна не быдöнныс — увдöрся нюррез, васö кыскöны грунтiсь. Куйлöны нiя Иньва бассейнын да ыждананас абу гырисьöсь. 

=== Климат === 
''Унажык сы йылiсь видзöт: [[Перем ладорись Коми кытшын климат|Перем ладорись Коми кытшын климат]]''

Руыслöн сям Коми кытшын небыта континентвывся: гожумыс кöть и шоныт, а дженыт, тöввез жö мукöд воэзö сулалöны öддьöн ни кöдзытöсь. Этiйö позьö вежöртны: кытшыс куйлö экваторсянь зэв ылын да и океан доррезсянь абу матын. Сiйöн и руыслöн тöвся шонтöгыс (температураыс) лажмытöв, а неöткодьыс тöвся да  гожумся шонтöггез коласын öддьöн ыджыт.

Уна во сьöрна казялöмась: январын шöрöт шонтöгыс (температураыс) Коми кытшас -16°С, юль коста — +17°С. Сiдзкö неöткодьыс шонтöгыслöн лоö годнас 33°, а мукöд воэзö медыджыт да медучöт шонтöггез коласын неöткодьыс вермас локны 85°-öдз. Кöть и кытшыс куйлö 3000 км-ся ылынжык [[Атлантика океан|Атлантика океансяняс]], этiя океаныс сё жö буракодь павкö сы климатыслö. Годыслöн кöдзыт кадö рытвыв да лун-рытвыв тöввез вайлöны кымöррез, сы коста пондö лымьявны да шоналыштлö. А воыслöн шоныт кадö нiя жö тöввез чинтöны руыслiсь шонтöгсö да вайлöны зэррез.

=== Быдмассэз ===
''Унажык сы йылiсь видзöт: [[Перем ладорись Коми кытшын быдмассэз|Перем ладорись Коми кытшын быдмассэз]]''

Коми кытшын быдмöтыс быдсяма.

=== Вöрпода ===
''Унажык сы йылiсь видзöт: [[Перем ладорись Коми кытшын вöрпода|Перем ладорись Коми кытшын вöрпода]]''

Коми кытшыслöн ыджытжык тор вöр увтын куйлö, сiйöн и фаунасö татöн аркмöтöны вöрын олiсь подаэз. Ассямаöн лоö сiя, мый кытшас сорасьöны öтамöдныскöт фаунаэз Европалöн да Азиялöн. 

Йöлöнвердiссезлöн татöн эм кынымкö увтыр. 

Сюраэз коласiсь пантасьöны [[Вöрмöс|вöрмöс]] (йöра), ойвыв [[Кöр|кöр]], Сибирись вовлö [[Косуля|косуля]]. 

Лёквиррезöн шусьöны руда-гöрд [[Ош|ош]], [[Кöин|кöин]], [[Руч|руч]], [[Вöркань|вöркань]], [[Тулан|тулан]], [[Чужмöр|чужмöр]], [[Учкись|учкись]], [[Хорь|хорь]], [[Барсук|барсук]], [[Вурд|вурд]], [[Лана|лана]]. 

Йылöмöн йылöны йирсиссез:  [[Ур (вежöртассэз)|ур]], [[Кöч|кöч]], [[Виззяорда|виззяорда]], [[Ондатра|ондатара]], [[Мой|мой]], быдкодь [[Шыр|шыррез]]. 

Гебсёйиссез шöрись казьтыштам [[Мукань|муканьöс]], [[Ёж|ёжöс]], [[Мушыр|мушырöс]].

Кайпöлöс быдчужöма жö. Вöрын олöны [[Вöр сьöла|сьöла]], [[Дозмöр|дозмöр]], [[Тар|тар]], чочком да руд [[Чочком бадьöг|бадьöг]], [[Вальдшнеп|вальдшнеп]], а нысся и поснит каёккез: сера [[Кыр|кыр]],  [[Сизь|сизь]], [[Уркай|уркай]], [[Кöк|кöк]], [[Герскан|герскан]], [[Сырчик|сырчик]] (пичик), [[Перк|перк]], [[Жонь|жонь]], [[Чикыш|чикыш]], [[Джыдж|джыдж]], [[Пистöг|пистöг]], [[Рудкай|рудкай]] да мöдiккез.

Уялiсь пöткаэзöн лоöны быдкодь [[Чöж|чöжжез]] (уткаэз), [[Дзодзог|дзодзоггез]], [[Тури|туриэз]], [[Юсь|юссез]]. 

Яй вылын олöны [[Кутш|кутш]], [[Кайварыш|кайварыш]], [[Шырварыш|шырварыш]], [[Тарварыш|тарварыш]],  [[Сюзь|сюзь]], [[Тюгуй|тюгуй]] (лунь), [[Тупка|тупка]], [[Зобга|зобга]] (неясыть) да мукöд.

Чериэз Коми кытшын 30-ся унажык берся. Мудунаöсь карп увтырись чери: [[Ёдi|ёдi]], [[Сын|сын]], [[Кельчи|кельчи]], [[Жерег|жерег]], [[Аргыш|аргыш]], [[Шаклей|шаклей]], [[Гов|гов]], [[Тыпыв|тыпыв]], [[Пескан|пескан]], [[Линь|линь]]. 

Лёквиррез коласын тöдсаöсь [[Сирчери|сирчери]], [[Судак|судак]], [[Муткыль|муткыль]], [[Ёкыш|ёкыш]],  [[Дарга|дарга]] да кин да.

Коми кытшын отир важынсянь вöралöны. Öнi вöтлiсьöны 30 мымда нима вöрпода сьöрын. Медуна уралöны, кöчалöны, ручалöны. Кучиккез понда кыйöны ондатраöс, туланöс да мойöс. Лэдзöгыс кö эм, позьö петны и гырись пода вылö: кутны вöрмöсöс, ошöс, кöинöс. Арнас позьö кыйны и кай-пöткаöс: тар, дозмöр, сьöла, уялiсь кайсö (чöжжесö).

=== Экология ===
''Унажык сы йылiсь видзöт: [[Перем ладорись Коми кытшын экология|Перем ладорись Коми кытшын экология]]''

== Отир ==
''Унажыксö сы йылiсь видзöт: [[Перем ладорись Коми кытшлöн демография|Перем ладорись Коми кытшлöн демография]]''

'''Кытöн олöны'''

'''Мый керöны'''

== История ==
''Унажык сы йылiсь видзöт: [[Перем ладорись Коми кытшлöн история|Перем ладорись Коми кытшлöн история]]''

'''Парма медважся кадö'''

''Унажык сы йылiсь видзöт: [[Коми Парма медваж кадö|Коми Парма медваж кадö]]''

Коми Пармаын вöлöмась археология сьöртi сэтшöм культураэз: 
* [[Ананьинсалöн культура|Ананьинса]] 
* [[Гляденсалöн культура|Гляденса]] (м.э.о. II вексянь м.э. III векöдз)
* [[Ломоватовсалöн культура|Ломоватовса]] (IV-IX веккезö)
* [[Родановсалöн культура|Родановса]] (IX-XV веккезö)
 
'''Коми Парма роч саррез увтын'''


'''Коми кытш аркмöтöм'''


'''Коми кытш Советтэз дырни'''


'''Коми кытш субъекталiкö'''


'''Коми кытш 2000-öт воэзö'''

== Политика ==
''Унажык сы йылiсь видзöт: [[Перем ладорись Коми кытшын политика олан|Перем ладорись Коми кытшын политика олан]]''

== Кöзяйство ==
''Унажык сы йылiсь видзöт: [[Перем ладорись Коми кытшлöн кöзяйство|Перем ладорись Коми кытшлöн кöзяйство]]''


'''Берся керöтöм''' (перерабатывающöй промышленность)


'''Видз-му уджалöм''' (сельскöй кöзяйство)


'''Вöр лэдзöм'''


'''Строитчанторрез керöм'''


'''Транспорт да йитчан''' (связь)


'''Вузасьöм'''


'''Бытын отирлö отсасьöм'''


'''Сьöм бергöтöм''' (финанссэз)


'''Керкаэз видзан''' (жилкомхоз)


'''Учöт уджбергöтöм''' (малöй предпринимательство)

== Культура ==
''Унажыксö сы йылiсь видзöт: [[Перем ладорись Коми кытшлöн культура|Перем ладорись Коми кытшлöн культура]]''

''Видзöт сiдзжö: [[Коми отирлöн важся культура|Коми отирлöн важся культура]]''


'''Важ поверьёэз'''


'''Серöтöм'''


'''Паськöм'''


'''Театр'''


'''Небöг лэдзöм'''


'''Библиотекаэз'''


'''Архиввез'''


'''Музейез'''


'''Культура шöриннэз'''


'''Кино'''

== Религия ==
''Унажыксö сы йылiсь видзöт: [[Перем ладорись Коми кытшын религия|Перем ладорись Коми кытшын религия]]''

Коми кытшын унажык отирыс важынсянь, XV сугöдсянь эшö, эскöмась-веритöмась [[Иисус Христос|Иисус Христослö]], кöть и [[Чучкöй вера|чучкöй]] (языческöй) нёж юрбытöм абу жö нач вунöтöма. 1894 воын öння Коми кытш му вылын вöлöма 24 вичку да 1 монастыр. Советтэз дырни унажык йöзыс ентöмалöм, вичкуэз пöднассьöмась. Мукöдыс Ентöг олö и öнi. Но 1990-воэз бöрын Христоса вичку бöра пондiс кыскыны ас дынö йöзсö. 

Медуна отирыс пыртчöмöсь [[Роч буркывья вичку|Роч буркывья вичку]] велöтöм сьöртi. Этiя вичкулöн оссьöмась 12 юрбытан керку: Кудымкарын ([[Вежа Микола вичку (Кудымкарын)|Микола вичку]]), [[Карп посад|Карп посадын]] да мукöдлаын. Мöднёжа эскиссез коласын эмöсь адвентисттэз (Христосаэзлöн [[Сизимöт лун видзчисян вичку|Сизимöт лун видзчисян вичку]]), витдасöтлунняэз (Христосаэзлöн [[Виль Йитöт (вичку)|«Виль Йитöт» вичку]]), баптисттэз (Христосаэзлöн «[[Бур юöр сьöртi (вичку)|Бур юöр сьöртi]]» вичку). Коми кытш ойвылын öтi-мöдiлаын олöны и кержаккез. 

Перем коми кыв вылö [[Бур юöр (небöг)|Бур юöр]] (Евангеллё) медодз вöлi вуджöтöма 1823 годö (небöгсö гижöма [[Йöг (посад)|Йöг]] посадiсь поп [[Любимов Феодор|Любимов Феодор]]), сэсся вежа небöггез комиöн печатайтлöмась XIX век помын — XX век пондöтчикö [[Казань (кар)|Казаньын]]. Öння кадö Коми кытш понда Ен гижöт лэдзöны [[Финн му|Финн муын]], сэтчинiсь 9 коми небöг ни вайöмась Христос велöтöм сьöртi.

Медбöрья  кадö Перем ладорись юралiссез мöдöны лöсьöтны Коми кытшын чучкöй нёж юрбытан шöрин, мыля комиэз коласын бура видзсьö и чучкöй лолыс. 

== Юöртан везöт ==
''Унажыксö сы йылiсь видзöт: [[Перем ладорись Коми кытшын юöртан везöттэз|Перем ладорись Коми кытшын юöртан везöт]]''

Коми кытшын петöны 7 газета. Ны колысын омöн округ пасьта мунöны [[Парма (газета)|«Парма»]] да [[Парма-Новости (газета)|«Парма-Новости»]]. Вит районын сiдз жö эм асланыс газетаöн. Шочыника лэдзöны челядь понда журнал, [[Силькан (журнал)|«Силькан»]] нимаö. 

«Парма» газетаын недель вылас öтчид петö коми кыв вылын листбок [[Коми говк(лист бок) |«Коми говк»]]. Иньва районiсь «[[Иньвенскöй край|Иньвенскöй край]]» нима газетаын тöлiсьнас öтпырись петö комиöн нёль полосаа содтöт «[[Кама кытшын|Кама кытшын]]». 2010 март 5 лунсянь «Кама кытшын» лыддиссьö торья газетаöн, тöлiсь вылас петö кык нумерыс.

Кудымкарын кык радио шöрин. Öтыс —  «Всеросcийскöй» телерадиокомпания бердын «Перем» филиалыслöн юкöт. Мöдыс — аспондасис уджалан [[Союз-FМ-Кудымкар (радиопоз)|«Союз-FМ-Кудымкар»]] радиопоз, кöда лэдзö эфирö программаэз ультрадженыт гыэз пырйöт.

Телевидз лöсьöтö сiя жö «Перем» филиал.

Комиöн телевизорöт баитöны «Перем» юкöтсянь лун вылас джын час, радиöт — 10 минут гöгöр.
Радио «Союз-FМ-Кудымкар» пыр мукöд коста кылö жö коми сёрниыс.

== Отирöс велöтöм ==

''Унажыксö сы йылiсь видзöт: [[Перем ладорись Коми кытшын отирöс велöтöм|Перем ладорись Коми кытшын отирöс велöтöм]]''

== Лысин видзöм ==
Унажыксö сы йылiсь видзöт: [[Перем ладорись Коми кытшын лысин видзöм|Перем ладорись Коми кытшын лысин видзöм]]

== Спорт ==
Унажыксö сы йылiсь видзöт: [[Перем ладорись Коми кытшын спорт|Перем ладорись Коми кытшын спорт]]

== Видзöт сiдзжö ==
* [[Коми Республика|Коми Республика]]
* [[Перем ладор|Перем ладор]]
* [[Коми отир|Коми отир]]
* [[Коми кыв|Коми кыв]]

== Ыстiсяннэз ==
* Коми кытш делоэз сьöртi министерстволöн сайт:  [http://www.minkpo.ru/]
* «Парма-новости» газеталöн сайт: [http://parmanews.ru/]
* «Парма» газеталöн сайт: [http://www.parma.kudymkar.org/]
* Коми кытшись сайт «kudymkar.org»: [http://kudymkar.org/]
* Коми кытшлöн важ сайттэз: [http://www.komipermyatskiiao.ru/], [http://www.komiokrug.ru/], [http://okrug.perm.ru/]
* Фин-йöграэзлöн юöртан шöрин: [http://www.finugor.ru/]

== Öшмöссэз ==
* Бачев Г.Т., Зубов Ю.П. Страницы истории Коми-Пермяцкого автономного округа. Пермь, 1995. ISBN 5-88-9-008-6.
* География Коми-Пермяцкого автономного округа. Пермь, 1992. ISBN 5-7625-0162-0.
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ. Страницы истории. Кудымкар, 1988. ISBN 5-7625-0178-7.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1.
* Коми-Пермяцкий национальный округ. Москва-Ленинград, 1948.

[[Category:Перем ладорись Коми кытш]]
[[Category:Коми муэз]]

[[ca:Permiàkia]]
[[cs:Komi-Permjacký autonomní okruh]]
[[cv:Коми-Пермяк автономлă округĕ]]
[[de:Autonomer Kreis der Komi-Permjaken]]
[[el:Κράι Περμ]]
[[en:Komi-Permyak Okrug]]
[[eo:Perm-Komi]]
[[es:Permiakia]]
[[et:Permikomi autonoomne ringkond]]
[[fi:Permin Komi]]
[[it:Komi-Permiacchia]]
[[ja:コミ・ペルミャク管区]]
[[ko:코미페르먀크 자치구]]
[[kv:Коми-Перым асвеськӧдлан кытш]]
[[nl:Permjakië]]
[[nn:Komi-Permjakia]]
[[pl:Komi-Permiacki Okręg Autonomiczny]]
[[pt:Permyakia]]
[[ru:Коми-Пермяцкий округ]]
[[sr:Пермјакија]]
[[zh:科米彼尔米亚克区]]
