'''Лузса''' ({{кыв+kv|Лузсаяс}}) — [[коми отир]], кöдна олöны [[Луз (ю)|Луз]] ю дорын да [[Лэт (ю)|Лэт]] ю йылын. Лузсалöн олан му [[Коми Республика]]ись [[Луздор район]]ын.

Луз дорын комиэз олöмась важынсянь, м.э. І сюрсво помсянь ни. Мöдік комиэзся одзжык нія шедöмась [[Рочму|роч]] кипод увтö, перво [[Ростов-Суздаль князяин]]ö, сыбöрын [[Мӧсква]]ись княззез увтö. ХІІІ-ХІV веккезö Луз кывтытö локтöмась овны роч крессяна. Этноссэз торйöтан визьыс мунöма [[Спаспоруб (Луздор район)|Спаспоруб]] погостöт. Му, кытöн кольччисö овны комиэз, роч гумагаэзын пондöмась шуны ''Лузскöй Пермца''öн.

Сійöн, мыля лузса сыодза кöртасисö роччезкöт, ны культура да кöзяйство лоöмась бура неöткодьöсь ордча комиэз сьöрті. Татöн уна гöрöмась му, кöдзöмась [[шабді]], быдтöмась [[Порсь|порссез]]. Аскодяöсь вöлöмась промысёллэз, [[Коми паськӧм|паськöм]], [[Коми орнамент|орнамент]]. Керкуэз да мöдік стройба асмоза жö керöмась.

Антропология сьöрті лузсалöн [[ятка-кама сублапоноид тип]]. Отир баитöны [[луз-лэт диалект]] вылын, кöда бура неöткодь мöдік коми диалекттэз сьöрті.

Лузсаын позьö янсöтны кык группа: луздорса да лэтдорса.

[[Категория:Коми отир]]
