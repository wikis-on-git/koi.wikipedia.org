'''Зубов Сергей Ильич''' (1902-1964) – [[Перем ладорись Коми кытш|Коми кытш]] лöсьöтіссезісь öтік, уджаліс Коми кытшын отирöс велöтöм сьöрті.

С.И. Зубов чужис öння [[Кудымкар район]]ісь [[Баран (Кудымкар район)|Баран]] грездын. 

Помаліс физика-математика сьöрті факультет [[Перемись университет]]ын. Велöтіс Коми кытш школаэзын, вöлі медодзза юралісьöн [[Кудымкарись педучилищё]]ын. Веськöтліс Коми кытшись да [[Перем ладор|Перем лапöл]]ісь отирöс велöтан юкöттэзöн. 

1937’ воын С.И. Зубовöс пуксьöтісö. Пукаліс вит год.

Сёрöнжык (1958-1959) вöлі [[Пешнигорт]]ын «[[Заветы Ленина]]» колхозын юралісьöн .

Сылö сетöмась нёль медаль да гора ним «РСФСР школаын заслуженнöй велöтісь».

Куліс 1964’ воын.

==Öшмöссэз==
*[[Коньшин Анатолий Евдокимович|Коньшин А.Е.]]. История коми-пермяцкого народа. Книга первая. 1917-1940 гг. Кудымкар, 2004. ISBN 5-900894-22-3

[[Категория: Коми история]]
[[Категория: Коми отир]]
