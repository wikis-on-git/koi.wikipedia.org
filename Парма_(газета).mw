[[Файл:ЛТВ 25.01.1957.jpg|right|300 px|thumb|«Ленин туй вылöт» 1957 годö]]

'''Парма''' — [[Перем ладорись Коми кытш]]ын газета. Петö [[Кудымкар]]ын куимись недель вылас. Ыдждаыс 4-8 листбок. Тиражыс 4500 — 7300 экземпляр. Этö öтік {{comment|канувтісь|государственнöй}} газета Коми кытшын.

Öтпыр недель вылас сетöны öтік листбок [[Перем коми кыв|коми]]öн ([[Коми говк]]). 

==История==
Газет лэдзöны Кудымкарын 1926' нояб 7' лунсянь. Перво шусис '''«Гöрись»''' и петіс [[роч кыв]] вылын, токö мукöд статьяэз да мичмöтан гижöттэз вöлісö комиöн. 1926'-1930' воэз сьöрна тиражыс содöма 500-сянь 3500 нумерöдз. 

1931' нояб 2' лунсянь газета пондіс шусьыны '''«Ленин туй вылöт»'''. Коми кыв вылын тексттэз лоисö унажык, а 1936'-1938' годдэзö «Ленин туй вылöтыс» невна не быдсöн комисяліс, мыля роччез понда кутчисö лэдзны торья газета ([[«За ленинскую национальную политику]]). 1938' во помын, кöр роччез уськöтчисö Финму вылö, «Ленин туй вылöт» лоис роч, но сэсся бöра пондöмась лэдзны сійö кыкнан кыв вылын. 

1951' юнь 1' лунсянь Кудымкарас öтлаöтöмась коми да роч газетаэз «Ленин туй вылöт» да «Коми пермяцкöй колхозник». Нёль листбока газета ('''«По ленинскому пути»/«Ленин туй вылöт»''') пондіс петны недель вылас витісь. Тиражыслісь учöтжык тор (800 экземпляр) печатайтöмась комиöн, а ыджытжыкö (4000 экземпляр) — рочöн. Пытшкöсыс вöлі öткодь. 

1958' годö коминас газетасö лэдзны дугдöмась. «По ленинскому путиас» токö шочыника сетыштлöмась коми статьяоккез да кывбуррез. 

1991' сентябсянь газета шусьö '''«Парма»'''. Мукöдкоста материаллэз пондöмась сетны комиöн. Коми кывтö газетаын озö радейтö, мыля рочсялöм отир комиöн оз бы лыддьöт.

1997' восянь петö коми кыв вылын быднеделься содтöт. Перво коми содтöтыс шусис «Лымдорчача», сэсся «Коми говк». Коми текст лöсьöтісьöн вöлі [[Кольчурин Василий Григорьевич|Кольчурин Вась]], 2009' годсянь — [[Дульцева Ирина Леонидовна|Дульцева Öрина]]. 2000' воэз пондöтчикö пондылöмась керны комиöн торья вкладка, но рочсялöм народыс пондöмась шупкавны вкладкасö (''асьныт пö лыддьöтö асланыт пон кыв вылас''), сійöн бöра ковсис керны «Пармаас» токö коми листбок.

2009' во помын газеталöн редакция видчис юраліссезкöт, мыля унавося редакторлö да сы туйö уджалісьыслö ковсис мунны.

==Редакторрез==
*Копытов Ф.Г. (1926-1927)
*[[Нефедьев С.Г.]] (1928-1932)
*Калашников П.М. (1937-1941)
*Хорошев Н.И. (1941-1944)
*Отинова С.С. (1944-1947)
*Гагарин В.Н. (1947-1961)
*Карпов Ф.М. (1961-1967)
*Киприянов А.Н. (1967-1970)
*Мешавкин В.А. (1970-1984)
*Алешков В.Д. (1984-1998)
*Иванов Н.И. (1998-?)
*[[Власов Сергей Михайлович|Власов С.М.]] (?-2009)
*[[Радостева Ольга Николаевна|Радостева О.Н.]] (2009-2010)
*[[Зидляев Дмитрий Викторович|Зидляев Д.В.]] (2010-öнöдз)

==Öння уджаліссез==
*[[Доровикова Елена]] 
*[[Дульцева Ирина Леонидовна|Дульцева И.Л.]] 
*[[Истомина Елена]]
*[[Морошкина Галина]] 
*[[Радостева Ольга Николаевна|Радостева О.Н.]]
*[[Ракина Алла]] 

==Тематика==

==Структура==


[[Категория:Коми пресса]]

[[ru:Парма (газета)]]
