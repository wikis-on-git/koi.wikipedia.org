Шедов - Перем ладорись Коми кытшын Юсьва районын учöт грезд.

=== Ним йылісь ===
Шедов (мöднёж ''Сьöдов'', ''Сьöд'') грезд шуöмась сiдз кыдз медодзза оліссезлӧн вӧлӧма фамиллё ''Сьӧдов'' (рочӧнжык - ''Щедов''). Аркмӧм эта фамиллёыс кывись сьӧд (рочӧн - чёрный). XVIII сёво пондӧтчикӧ бокись Шедовкӧт Бажина грездын олӧмась Щедов Иван Иванович да Щедов Дмитрий Фёдорович. Эта йылісь гижӧм Купрӧс сиктісь Вежа Миков вичкуись метрическӧй небӧггезын.<ref>Поколения Пермского края

https://pokolenia.permkrai.ru/books/?region=0&district=0&location=580&year_from=&year_to=&orgname=&orgkind=0&confession=0&fund=0&opis=&unit=&page=1</ref>   

=== География ===
Шедов грезд сулалö мыс вылын, куим ладорсянь сы гöгöр кырассэз, кыті котӧртӧны ӧтік ю да кык шор. Рытъяв ладорсянь котӧртӧ Пöй ю, ойвывсянь - Сизь нима шор, асывладорсянь - ыббэз, лунвывладорсянь Бажин грездсянь  сійӧ янсӧто Сьӧд шор.

=== Туйез ===
Шедова грездын эм токö öтік туй, кöда шусьö Медшöр туй.

=== История ===
1869 воӧ Шедоваын вӧлӧмась 4 кӧзяйсво, кытӧн олӧмась 15 мужик да 14 инька (быдӧссӧ 29 морт) 

1904 воӧ Шедоваын вӧлӧмась 8 кӧзяйсво, кытӧн олӧмась 21 мужик да 21 инька (быдӧссӧ 42 морт). 

1926 воӧ Шедоваын вӧлӧмась 11 кӧзяйсво, кытӧн олӧмась 26 мужик да 19 инька (быдӧссӧ 45 мор, быдӧнныс ны коласісь коми-пермяккез). 

1930-й воэзӧ Шедова грезд пырис "Красный пахарь" нима колхозӧ, кытчӧ пырлӧмась эшӧ сэтшӧм грезддэз кыдз Бажина, Ябыровчи да Микалёв (Ляч Мыс). 

1941 - 1945 воэзӧ Бажинаись, Ябыровчись да Шедовчись война вылӧ мунӧмась 43 морт, локтӧмась бӧр тӧко 9 морт. 2007 воӧ куліс медбӧрья ветеран - Пётр Максимович Яборов. 

1963 воӧ Шедоваын вӧлӧмась олӧмась 63 морт.

=== Отир лыд ===
2021 во пондӧтчикӧ грездын олöны куим морт. Быдыс ны коласiсь пенсионеррезз.
