'''Кельмаков Валей Кельмакович''' — паськыта тöдса удмурт кывтуялiсь. Чужис 1942 январ 14 лунö [[Татарстан|Татарстан]]ын, [[Кукмор район|Кукмор район]]iсь Тыло посадын. Филология сьöртi доктор (1993), профессор (1996). [[Канлöн Удмурт университет|Канлöн Удмурт университет]]ын öтласа да чудь-йöгра кывтöдöм сьöртi кафедраöн веськöтлiсь. 

1991 годö сылö сетiсö «[[Удмурт Республика|УАССР]]-ись наукаын тыдалана уджалiсь» ним, а 1993 годö – «[[Рочму|Роч Федерация]]ись наукаын тыдалана уджалiсь» ним.   

1990 восянь Валей Кельмакович уджалö [[Чудь-йöгра туялiссезлöн йöзколасiсь öтувтчöм|Чудь-йöгра туялiссезлöн йöзколасiсь öтувтчöм]]ын, а 1994 восянь лоö [[Финмуись чудь-йöгра йöзколасся котыр|Финмуись чудь-йöгра йöзколасся котыр]]ö пырисьöн.

== Карьера ==
1964 годö Кельмаков Валей помалiс  Удмурт пединститутлiсь (УГПИ) филология сьöртi факультет. Сыбöрын пондiс уджавны [[УдНИИ|УдНИИ]] ын. 1971 воын бертiс УГПИ-ö (öнi УдГУ), кытöн сiя перво вöлi велöтiсьöн удмурт да чудь-йöгра кафедраын, а 1983–1989 воэзö юралiс этiя кафедраöн. 1995 годсянь сiя öтласа да чудь-йöгра кывтöдöм сьöртi кафедраöн веськöтлiсь. 1992–1995 воэзö велöтiс йöзсö удмурт кылö [[Суоми|Финму]]ын.
 
== Удж ==
В.К. Кельмаков публикуйтiс кывтöдöм сьöртi 170-ся унажык гижöт. Сiйö интересуйтö диалектология, а сiдзжö фонетика да морфология зоралöм. 

Валей Кельмакович лöсьöтiс нёль ыджыт конференция да лэдзис «[[Пермистика (конференция)|Пермистика]]» нима нёль öктöт. 

Мортыт лыддьöма быдкодь курссэз УдГУ-ын, шуам ономастика, чудь-йöгра кывтöдöм, удмурт кывтуялöмыслöн зоралöм сьöртi.

В. К. Кельмаков тшöкыта ветлiс чудь-йöгра туялiссезлöн йöзколасся конгрессэзö. Сiя вöлi [[Таллинн|Таллинн]]ын (1970 во), [[Будапешт|Будапешт]]ын (1975 во), [[Турку|Турку]]ын (1980 во), [[Сыктывкар|Сыктывкар]]ын (1985 во), [[Дебрецен|Дебрецен]]ын (1990 во), [[Ювяскюля|Ювяскюля]]ын (1995 во).
 
== Небöггез ==
* Образцы удмуртской речи
* Северное наречие и срединные говоры. Ижевск, 1981
* Срединные говоры. Ижевск, 1990
* Формирование и развитие фонетики удмуртских диалектов. Ижевск, 1993
* Краткий курс удмуртской диалектологии. Ижевск, 1998.


[[Category:Персоналияэз анбурöт]]

[[udm:Кельмаков, Валей Кельмакович]]
