[[Файл:180px-Kelmakov.jpg|250 px|right|thumb|Кельмаков Валей]]

'''Кельмаков Валей Кельмакович''' — паськыта тӧдса удмурт кывтуялісь. Чужис 1942 январ 14 лунӧ [[Татарстан]]ын, [[Кукмор район]]ісь Тыло посадын. Филология сьӧрті доктор (1993), профессор (1996). [[Канлӧн Удмурт университет]]ын ӧтласа да чудь-йӧгра кывтӧдӧм сьӧрті кафедраӧн веськӧтлісь. 

1991 годӧ сылӧ сетісӧ «[[Удмурт Республика|УАССР]]-ись наукаын тыдалана уджалісь» ним, а 1993 годӧ – «[[Рочму|Роч Федерация]]ись наукаын тыдалана уджалісь» ним. 

1990 восянь Валей Кельмакович уджалӧ [[Чудь-йӧгра туяліссезлӧн йӧзколасісь ӧтувтчӧм]]ын, а 1994 восянь лоӧ [[Финмуись чудь-йӧгра йӧзколасся котыр]]ӧ пырисьӧн.

== Карьера ==
1964 годӧ Кельмаков Валей помаліс Удмурт пединститутлісь (УГПИ) филология сьӧрті факультет. Сыбӧрын пондіс уджавны [[УдНИИ]] ын. 1971 воын бертіс УГПИ-ӧ (ӧні УдГУ), кытӧн сія перво вӧлі велӧтісьӧн удмурт да чудь-йӧгра кафедраын, а 1983–1989 воэзӧ юраліс этія кафедраӧн. 1995 годсянь сія ӧтласа да чудь-йӧгра кывтӧдӧм сьӧрті кафедраӧн веськӧтлісь. 1992–1995 воэзӧ велӧтіс йӧзсӧ удмурт кылӧ [[Суоми|Финму]]ын.
 
== Удж ==
В.К. Кельмаков публикуйтіс кывтӧдӧм сьӧрті 170-ся унажык гижӧт. Сійӧ интересуйтӧ диалектология, а сідзжӧ фонетика да морфология зоралӧм. 

Валей Кельмакович лӧсьӧтіс нёль ыджыт конференция да лэдзис «[[Пермистика (конференция)|Пермистика]]» нима нёль ӧктӧт. 

Мортыт лыддьӧма быдкодь курссэз УдГУ-ын, шуам ономастика, чудь-йӧгра кывтӧдӧм, удмурт кывтуялӧмыслӧн зоралӧм сьӧрті.

В. К. Кельмаков тшӧкыта ветліс чудь-йӧгра туяліссезлӧн йӧзколасся конгрессэзӧ. Сія вӧлі [[Таллинн]]ын (1970 во), [[Будапешт]]ын (1975 во), [[Турку]]ын (1980 во), [[Сыктывкар]]ын (1985 во), [[Дебрецен]]ын (1990 во), [[Ювяскюля]]ын (1995 во).
 
== Небӧггез ==
* Образцы удмуртской речи
* Северное наречие и срединные говоры. Ижевск, 1981
* Срединные говоры. Ижевск, 1990
* Формирование и развитие фонетики удмуртских диалектов. Ижевск, 1993
* Краткий курс удмуртской диалектологии. Ижевск, 1998.

[[Категория:Персоналияэз анбурӧт]]

[[hu:Valentyin Kelmakovics Kelmakov]]
[[udm:Кельмаков, Валей Кельмакович]]
