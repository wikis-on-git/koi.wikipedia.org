{{Кар-грезд
|Рӧм                     = Рочму
|Коми ним                = Юксьӧв
|Ас ним                  = Юксеево 
|Вужпас                  = 
|Дӧрапас                 = 
|Му                      = Рочму
|Статус                  = посад
|Район ним               = район 
|Регион ним              = ладор 
|Район                   = Кöчладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 1579
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|52|00|N|54|19|17|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 503
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34293
|Почта инпас             =619327
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Юксьö́в''' — важ посад [[Перем ладор]]ись [[Перем ладорись Коми кытш|Коми кытш]]ын, [[Кöчладор район]]ас. 

Ӧні посадас [[Юксьӧв посадму]]лöн шöрин.

==Ним йылісь==
Юксьöв посад шуöны сідз важ {{comment|öксай|князь}} [[Юкся]] ним сьöрті.

==География==
Юксьöв посад сулалö [[Важ сибир тракт]] да öння Кудымкар-Гайна тракт вожасянінын, [[Кöч (посад)|Кöч]] посадсянь ойвылö 30 км ылынаын (автобусöн мунны 40 минута), [[Гайна (посёлок)|Гайна]]сянь лунвылö 45 км ылынаын да [[Кӧс (посад)|Кöс]] посадсянь рытвылö 38 км ылынаын.

Посадсяняс рытвылö нюжалö [[Кай волок]].

===Ордча грезддэз===
Медматын Юксьöвсяняс — [[Митя (Кӧчладор район)|Митя]] грезд, кöда сулалö асыввылас 1,5 км ылынаын. Ылöжык Кöс тракт кузя кö мунан, адззан [[Пармайыл (Кӧчладор район)|Пармайыл]]. Мунан кö рытвылö кыкьямыс километра, петас [[Сёрва (Кӧчладор район)|Сёрва]] посёлок. Лунвыв-асыввылас Юксьöвсяняс куйлö сідз шусяна '''Турция''': грезддэз [[Москвина (Кӧчладор район)|Москвина]], [[Сизьӧв (Кӧчладор район)|Сизьöв]], [[Бажӧв (Кӧчладор район)|Бажöв]], [[Вершинин (Кӧчладор район)|Вершинин]], [[Артипӧв (Кӧчладор район)|Артипöв]].

Одзжык матын вöлöмась грезддэз [[Машень (Кӧчладор район)|Маше́нь]], [[Ӧртя (Кӧчладор район)|Ӧ́ртя]], [[Зимин (Кӧчладор район)|Зи́мин]] (рытвылас), [[Белькӧв (Кӧчладор район)|Белькӧ́в]] да [[Кайсарӧв (Кӧчладор район)|Кайса́рӧв]] (ойвылас), [[Манастыр (Кӧчладор район)|Манасты́р]] да [[Чаняыб (Кӧчладор район)|Чаня́ыб]] (Турцияын).

===Матісь ландшафттэз===

Отирыс тöдöны Юксьöв гöгöрись татшöм ландшафттэз:
 
*'''Дзибмы́с''' (ойвылас)
*'''Со́рдвыл''' (ойвылас)
*'''Тоинкöж''' (мыс, ойвыв-рытвылас)
*'''Баженьӧ́вскöй''' (мыс, лунвылас)
*'''Енма́ыб''' (лунвылас)
*'''Вышкау́т''' (лунвылас)
*'''Кушпо́н''' (лунвылас)
*'''Кирпи́чнöй''' (лунвылас)
*'''Ве́лдöр''' (асыввылас)
*'''Велта́с''' (асыввылас)
*'''Ыджы́тсу''' (ойвыв-асыввылас)
*'''Лесопилка''' (ойвылас)
*'''Турпан''' (гожумся лагер, ойвылас)

Матісь шоррез:
*[[Ошкашор|Ошкашо́р]]
*[[Тойöсьыбшор|То́йöсьыбшор]]
*[[Юксьöвшор|Юксьӧ́вшор]]
 
Неылын Юксьöвсяняс пондöтчöны юэз: 
*[[Кыдзыс (ю)|Кыдзыс]]
*[[Вижайка (ю)|Вижайка]]
*[[Турпан (ю)|Турпан]]
*[[Нема (ю)|Нема]]
*[[Решел (ю)|Решел]]
*[[Сёрва (ю)|Сёрва]]
*[[Урью (ю)|Урью]]

Нюррез:
*[[Кушнюр]] (асыввылас)
*[[Каднюр]] (ойвылас)

Посадас эм öтік пруд:
*[[Валентин пруд]] 

==Янсалöм==
*'''Це́нтр'''
*'''Кабьяню́р'''
*'''Баляло́г'''
*'''Шко́льнöй йӧ́р'''
*'''Лёкморда́ин'''
*'''Виль посё́лок'''
*'''Алимпе́й'''
*'''Кöинбӧ́ж''' (тракт сайын)

==Туйез==
Юксьӧвын öні лыддьöны 12 туй да öтік туйколас <ref> [http://www.ifns.su/59/031/000076.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Асыввыв туй	
|ул. Восточная	 
|- 
|Базар туй	
|ул. Ленина 	 
|- 
|Медшöр туй	
|ул. Центральная 	 
|- 
|Медшöр туйколас	
|пер. Центральный  	 
|- 
|Никулин туй	
|ул. Никулина 	 
|- 
|Ойвыв дзиб туй	
|ул. Северная глубинка 	 
|- 
|Сёрва туй	
|ул. Северная 	 
|- 
|Том туй	
|ул. Молодежная 	 
|- 
|Тракт туй	
|ул. Трактовая 	 
|- 
|Школа туй	
|ул. Школьная 	 
|- 
|Шöри́сь туй	
|ул. Советская 	 
|- 
|Энергетиккез туй	
|ул. Энергетиков 	 
|- 
|Юсай туй	
|ул. Заречная 	 
|}
 
Посадлöн {{comment|шöрин|центр}} - '''Медшöр туй''' да '''Базар туй''' вожасянінын, татöн сулалö вичку да лавкаэз. 

'''Медшöр туй''' - важ [[Гайна тракт]]лöн тор, cія петö посад сайö ойвылас да лунвылас.

'''Базар туй''' петö асыввылас посад сайö да пöртчö [[Кöс тракт]]ö.

'''Сёрва туй''' петö рытвылас посад сайö да пöртчö [[Кай волок]]ö.

==История==
Юксьöв ладорыс - важ чудь му.

Роччез первуись казьтылöны Юксьöв йылісь 1579' годö, а 1647' годö шуöны сійö погостöн. Сэк татöн вöлöма ям, сулалöма пуовöй вичку. Посадыс быдмöма Важ сибир тракт дорын. 1787-1798' воэзö татчö сувтöтöмась öнняся изовöй [[Юксьӧвись вичку|Преображеннё вичку]]. 1880' воэзö татöн вöлі 54 кöзяйство. Отир кöдзöмась сю, пöрöтöмась вöр, ягöдалöмась (пуягöд, туримоль), ямщичайтöмась, кыйлöмась вöр пöтка. 

ХХ век пондöтчикö кужöмась ни кокнита баитны не токö комиöн, но и рочöн. 1909' годö татöн вöлі волосьнас веськöтлан, земстволöн велöтчанін, лыддьöтан керку (библиотека), вит лавка, казналöн вина вузалан, земстволöн станция. Олöмась сэк посадас 532 морт, видзöмась 68 картавыл. 

1924' воöдз, посадас вöлі [[Чердын уезд]]ісь [[Юксьӧв волось]]лöн шöрин, сыбöрын [[Кӧсладор район|Кӧсладор]] (1926 восянь [[Кӧчладор район|Кӧсладор]]) районісь [[Юксьӧв сельсовет]]лöн шöрин. 

==Веськöтлан==
Öні Юксьöв — [[Юксьӧв посадму]]лöн шöрин. Татöн пукалö посадмулöн веськöтлан, юралісьыс [[Утробин Василий Клименьевич]]. Эм депутаттэзлöн совет.

Кан нимсянь уджалöны:
*[[Рочму почта]]лöн юкöт №619327
*[[Рочму сбербанк]]лöн юкöт
*[[Полиция]]лöн урядник Утробин Иван Васильевич. 

==Отир==
Юксьöв посадын олöны '''юксьӧ́вчи'''. Айка мортсö шуöны '''юксьӧ́веч''', инька мортöс — '''юксьӧ́вка'''. {{comment|Тöдчанним|Прилагательнöй}} '''юксьӧ́вись''' нето '''юксьӧ́вскöй'''.

2009' во пондöтчикö гумагаэз сьöрті посадас олöмась 503 морт, кöдна видзöмась 176 горт.

Отирыс гишшöны то кыдз:
*[[Андров]]
*[[Батуев]]
*[[Гагарин]]
*[[Гладиков]]
*[[Пономарев]]
*[[Сидоров]]
*[[Утробин]]
*[[Федурин]]
*[[Юркин]]

Локтіссез
*[[Боталов]]
*[[Дронов]]
*[[Постников]]
*[[Чöдов]]

Отирыс унажыксö [[Коми отир|коми]]öсь, баитöны [[Коми кыв|коми]]öн.

Ордча грезддэзісь йöзыс нимкодялöны юксьöвын оліссесö '''лöдззез'''.

==Кöзяйство да быт==
Öні посадас öтласа артиллез абуöсь. Отир уджалöны му-видз торйын: быдтöны карч да видзöны пода. Сю озö ни кöдзö. Ыббез турунсялöны да вöрсялöны.

Кöзяйство видзись котыррезісь эм:
*ДРСУ
*лесопилка

Одзжык вöлі пекарня, öні сійö разьöмась.

Лавкаэз вита:
*'''Триумф''' (шуöны ''Василёк'')
*'''Меркурий''' (одзжык '''Агас''')
*'''Райпо''' (шуöны ''продмаг'')
*'''Сто мелочей'''
*'''Новак'''

Одзза нёльыс сулалöны посад шöринын.

Сэтчин жö йöзöс верданін.

Посад дорын лöсьöтöм трансформатор подстанция.

Трасса Кудымкар-Гайна асвальтируйтöм, мöдік туйез посадас вевттöмöсь гравийöн нето куш му. 

Ветлöны автобуссэз [[Кудымкар]]лань Гайнасянь и Кöссянь да мöдöрö.

Уна отирлöн эмöсь ас машинаэз.

Телевизор юксьöвчи видзöтöны, радио позьö кывзыны токö приемник пыр. 

Эм гортся телефоннэз да таксофоннэз. Мобильникöт позьö баитны 2011' гожумсянь (оператор [[Мегафон]], посадын сувтöтöмась вышка). 

Эм ФАП, матісь больнича Кöч посадын.

Юксьöвчилöн шойна одзжык вöлі посад шöрас, вичкуыс бердын. Öні кулöммесö дзебöны посадсянь лунвылас.

==Культура==
Посадын эм
*челядьсад
*шöрöт школа (кытöн 2011' восянь дугдöны велöтны коми кыв).
*культура керку 
*библиотека
*спецпереселенеччез сьöрті музей

Эм фольклор коллектив.

Посад лун чулöтöны юнь помланьын.

Юксьöвын кык стадион: клуб одзын да школа одзын. Одзжык орслöмась вичку одзын.

==Казьмöтаннэз да сингажöтаннэз==
*Киссян [[Юксьӧвись вичку|вичку]]
*[[Асйӧз косясян]]ын вийöммезöс казьмöтан
*[[Ыджыт косясян]]ын усьöммезöс казьмöтан
*Виль посёлокись парк
*Часовня (ыстöм йöз казьтылöм понда)
*Велтасын да Ковришкаын пернаэз (ыджыт террор дырни маитöм йöз казьтылöм понда)

==Ордча микротопониммез==
*'''Мöсъюртуй''' – туй. 
*'''Макопашня''' – ыб. 

==Лыддьöтан==
*Коми-Пермяцкий национальный округ. Москва-Ленинград, 1948.
*Кочевский район: прошлое и настоящее / сост. Н. М. Коваль, С. Н. Пыстогова. Пермь, 2006. 464 с. ISBN 5-88009-020-5

==Ыстöттэз==
*[http://enc.permkultura.ru/showObject.do?object=1803757430 Юксьöв йылісь Перем ладор энциклопедияын]

==Ыстісяннэз==
<references/>


{{Юксьӧв посадмуись олан иннэз}}

[[Категория:Кӧчладор район]]
