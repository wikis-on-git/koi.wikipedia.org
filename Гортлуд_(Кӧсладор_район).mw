{{Кар-грезд
|Рӧм                     = Рочму
|Коми ним                = Гортлуд
|Ас ним                  =  
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кӧсладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|50|30|N|54|36|05|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 72
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34298
|Почта инпас             = 619451
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Гортлу́д''' — [[Перем ладор]]ись [[Перем ладорись Коми кытш|Коми кытш]]ын, [[Кӧсладор район]]ісь [[Чадзӧв посадму]]ын грезд (деревня).  
  
==Ним йылісь==
Гортлуд грездлöн нимыс вежöртана — гортся луд, кытöн ''луд''ыс — туруна кушин.

==География==
Гортлудыс сулалö Кöсладор район асыввылын, [[Бачман ладор]]ын, [[Чадзӧв_(Кӧсладор_район)|Чадзöв]]сянь лунвыв-асыввылö 5,2 км ылынаын да [[Кӧс посад]]сянь лунвыв рытвылö 24,5 км ылынаын (веськыт линия кузя).

===Ордча оланіннэз===

Гортлудсяняс ойвыв-рытвылас километра етш ылынаын сулалö [[Красинькöв_(Кӧсладор_район)|Красинькӧв]], ойвыв-асыввылö 1,5 км ылынаын [[Бачманӧв_(Кӧсладор_район)|Бачманöв]], сы сайын [[Чоййыл_(Кӧсладор_район)|Чоййыл]] да [[Пыдӧс_(Кӧсладор_район)|Пыдöс]].

Красинькöвсянь гортлудчи ''лэдзчöны'', Бачманöвö ''кайöны''.

Асыввылас Гортлудсяняс 2,5 км ылынаын кöркö сулалöма [[Тылавыл_(Кӧсладор_район)|Тылавыл]] грезд, квать километра ылынаын [[Чаняыб_(Кӧчладор_район)|Чаняыб]] грезд.

===Ландшафттэз===
Маті котöртö [[Берег (шор)|Бе́рег]] шор, ывтіжык [[Юдиншор|Ю́динскöй]] шор. Кыкнан шор вылын зм пруд.

Нюррез грезсянь ылынöсь
*'''Кушню́р'''
*'''Öме́льнюр'''
*'''Пузы́мнюр'''

Матісь видззез:
*'''Гладьви́дзувт'''
*'''Ыбса́й'''

Матісь ыббез:
*'''Дра́нич кочӧ́м''' (''кочны'' — орлавны нитш пуртöн)
*'''Кульура́'''
*'''Новина́'''
*'''Пили́пшин'''
*'''Сёйгу'''
*'''Тöззя́'''
*'''Че́кас па́льник'''

==Янсалöм==
Грездас эм '''Урдöл''' да '''Вердöл''', а сідзжö '''Виль посёлок'''.

==Туйез==
Öні Гортлудын лыддьöны токö öтік туй <ref>[http://www.ifns.su/59/030/000013.html Вот öктіссез сайтісь]</ref>:


{| class="wikitable" style="margin: 1em auto 1em auto"
|-
!Коми ним	
!Роч ним
|-
|Гортлуд туй	
|ул. Гортлудская  	
|}

Былись ту туйез грездас куима: öтік ыджыт туй да сысянь петан учöт туйез.

==История==
Гортлуд гöгöр адззöмась [[Чучкӧй вера|чучкöй]] берсяторрез. Сідзкö комиэз овлöмась татöн важынсянь.

Öнняся грездыс аркмöма 1880' воэзö, кöр татчö локтöмась йöз Бачманöвись. 1886' годö татöн вöлöма кык гортвидзан. Гортлудын сэк олöмась [[Коми отир|комиэз]], кöдна быдтывлöмась нянь, кылöтлöмась вöр, уравлöмась, кыйлöмась пöтка (сьöла), чериавлöмась.

1910' во кежö татöн лоис 8 горт, кытöн олöмась 48 морт.

1924' восянь 2005' воöдз Гортлудыс олöма [[Чадзӧв сельсовет]]ын. 

1926' годö татöн лыддьöмась 100 мортöс, кöзяйствоэз вöлöмась 16-я. 

[[Коллективизируйтöм]] коста, 1930' во, Гортлудсö пыртöмась «Ленин» колхозö (шöриныс Бачманöвын). 1934' годö öтлаын Красинькöвкöт да Тылавылкöт гортлудчи лöсьöтöны торья «Комсомол» колхоз, кöдö 1957' во öтлаöтöмась Бачман ладорись öтласа колхозö «Путь Иллича». Мöдсö 1960' годö гырисьмöтасö, шöринсö керасö Чадзöвö. 1966' годö этія суперколхозісь Бачман ладорись грезддэз петöны, аслыныс торья «Искра» колхоз лöсьöтікö. Но торйöн олöмась недыр: 1968' годö нійö кöрталöны «[[Кӧсинскӧй (совхоз)|Кöсинскöй]]» совхоз бердö Бачманöвскöй отделеннёöн, а 1971' восянь  этійö отделеннёсö вуджöтöмась «[[Чадзӧвскӧй (совхоз)|Чадзӧвскӧй]]» совхозö. 

==Веськöтлан==
Ӧні, 2006 во пондöтчöмсянь, Гортлудыс пырӧ [[Чадзӧв посадму]]ӧ.

==Отир==
Олöны Гортлудас '''гортлу́дчи''', öтік айка мортöс шуöны '''гортлу́деч''', инька мортöс '''гортлу́дка'''; тöдчанним '''гортлу́дскöй''' нето '''гортлу́дісь'''.

Гумагаэз сьöрті 2009' во пондöтчикö Гортлудын олöмась 72 морт, кöдна видзöмась 21 горт.

Оліссезлӧн лыд воэз сьöрті:
{| class="wikitable" style="margin: 1em auto 1em auto"
|-
! 1909
! 1926
! 1936
! 1959
! 1970
! 2007
|-
| 48
| 100
| 112
| 92
| 130
| 72
|}

Отирыс [[Коми отир|коми]]öсь, баитöны [[Коми кыв|коми]]öн.

Медваж гишшаныс [[Кучев]]. Мöдік фамиллёэз: [[Ильниных]], [[Мартынов]], [[Конохов]], [[Калашников]].

==Кöзяйство да быт==
Öні грездас öтласа кöзяйство абу. Отирыс торйын видзöны пода, быдтöны карч. 

Ньöбöны вöрвидзанісь делянкаэз да пöрöтöны вöр.

Продукция вузалöны ньöбсиссезлö, кöдна вовлöны татчö камаззэзöн. Паныт босьтöны сакар, сов да пизь.

Отирлöн эмöсь ас машинаэз. Автобус ветлö токö школьнöй.

Мобильник кутö UTEL.

Эм райполöн лавка. Асторья магазин банкротитчис.

ФАП-ö колö мунны Бачманöвöдз. Сэтчин жö шойна.

==Велöтчан==
1989' восянь Гортлудын вöлі челядьсад. Öні сійö пöдналöмась. 

Велöтчынытö челядь ветлöны Бачманöвö.

==Культура==
Гортлудын эм клуб, кытöн уджалö фольклор сьылісь коллектив.

Гортлудчи порйöтöны Бачман ладорись быдöс вежалуннэз:
*[[Гаврил лун]]
*[[Ёгорей лун]]

==Гора нима отир==
*[[Нилогов Леонид Егорович]], коми гижись

==Казьмöтаннэз да сингажöтаннэз==
 
==Лыддьöтан==
*Коми-Пермяцкий автономный округ на рубеже веков. Кудымкар, 2000. ISBN 5-87901-051-1
*Коми-Пермяцкий национальный округ. Москва-Ленинград, 1948.
*[[Мартынов Михаил Егорович|''Мартынов М. Е.'']] Селения Косинского района. Справочно-статистический материал. Кудымкар, 2009. ISBN 978-5-87901-127-2
*Шаги времени. К 80-летию образования Косинского района / редактор-составитель [[Кучева Октябрина Павловна|О. П. Кучева]]. Пермь, 2004. ISBN 5-93683-030-X.

==Ыстісяннэз==
<references/>


{{Чадзӧв посадмуись оланіннэз}}

[[Категория:Кӧсладор район]]
