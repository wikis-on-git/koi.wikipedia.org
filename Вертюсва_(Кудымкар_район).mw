{{Кар-грезд
|Рӧм                     = Рочму
|Коми ним                = Вертюсва
|Ас ним                  = ''Верх-Юсьва''
|Вужпас                  = 
|Дӧрапас                 = 
|Му                      = Рочму
|Статус                  = посад
|Район ним               = район 
|Регион ним              = ладор 
|Район                   = Кудымкар район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = Иваново над Ключами, Верх-Юсвинский
|Кар                     = 
|Магдебургскӧй инӧд      = 
|Инлыдпассэс             = {{coord|58|50|29|N|54|39|51|E|type:city}}
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = 
|Кыввез                  = [[Роч кыв|роч]], [[Перем Коми кыв|коми]]
|Отир лыд                = 1400
 |Отирӧс лыддян-гижан во = 2011
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34260
|Почта инпас             = 619544
|Почта инпассэс          = 
|Авто нумерӧ содтӧт      = 59
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Вертю́сва''' (томмез шуöны '''Верх Юсьва''') – [[Перем ладор]]ись [[Перем ладорись Коми кытш|Коми кытш]]ын, [[Кудымкар район]]сис [[Ленинск посадму]]ын важ коми посад. 

== Ним йылісь ==
Асьныс оліссез шуӧны посаднысӧ комиӧн '''Вертюсва''', рочöнжык '''Верх Юсьва'''. 

Оланіныс шуӧм места сьӧрті: сія сулалӧ [[Юсьва (ю)|Юсьва]] (татіссез шуöны '''Юсва''') ю пöлöн вылынжык (''верх'') [[Юсьва (посад)|Юсьва]] посадся. 

Неважын посадсö вöзйылöмась нимтыны ''Юсьвайыв'', но оліссез сьöрті сідз шуны оланіннысö оз туй.

Одзжык посадыс рочӧн шусис ''Иваново над ключами'', сэсся ''Верх-Юсвинскӧй'', ӧні ''Верх-Юсьва''. 

==География==
Вертюсва посад сулалӧ [[Кудымкар]]сянь лунвылӧ 23 км ылынаын, [[Юсьва (ю)|Юсьва]] ю дорын, [[Гайна–Перем трасса]]сянь асыввылö кык километра ылынаын.

===Ордча грезддэз===
Ойвылас Вертюсвасянь километра етш ылынаын, Юсьва мöдöрас, сулалö [[Казаринчи (Кудымкар район)|Казаринчи]] грезд, лунвылас 2 км ылынаын – [[Рӧдин (Кудымкар район)|Рӧдин]], асыввылас кык километра ылынаын, тракт сайын – [[Сидӧршор (Кудымкар район)|Сидӧршор]] грезд, рытвылас 2 км етш ылынаын – [[Гайшор (Кудымкар район)|Гайшор]] да [[Канамовчи (Кудымкар район)|Канамовчи]], лунвыв-рытвылас километра ылынаын – [[Пання (Кудымкар район)|Пання]].

Одзжык рытвылас топ поздісьлöмась деревняэз [[Сенчи (Кудымкар район)|Се́нчи]] да [[Кыров (Кудымкар район)|Кыро́в]].

===Матісь ландшафттэз===
Вертюсва сулалö Юсьва ю веськыт (лунвыв) вадöрын. Катытас юыс поромитöм – аркмöма паськыт [[Вертюсва пруд|Вертюсва пруд]].

Пруд дорас эм шоччисянін '''Сенчиу́вт'''.

====Мыссэз да кырассэз====  
*[[Кырйыв (Вертюсваланьын)|Кырйы́в]], Казаринчи дорын
*[[Кырйывмыс (Вертюсваланьын)|Кырйывмы́с]], Гришинчи дорын, сэтчин дюттясьлöмась, вöлі часовенка
*[[Мельничамыс (Вертюсваланьын)|Мельничамы́с]], пруд мöдöрас, сэтчин быдмö Жак.
*[[Митявог (Вертюсваланьын)|Митяво́г]], посадсянь лунвылас
*[[Петуковмыс (Вертюсваланьын)|Петуко́вмыс]], Подяновчи вевдöрас, сэтчин перво вöлöмась шойна да часовня, сэсся гунаэз
*[[Покавог (Вертюсваланьын)|Покаво́г]], Подяновчи дорын
*[[Сенчимыс (Вертюсваланьын)|Сенчимы́с]], Пруддорсянь рытвылö, сэтчин быдмö Сенчивöр. 
*[[Туримыс (Вертюсваланьын)|Туримы́с]], вылынін, йылас пожум, сэтчö ветлöны тшакьявны да ягöдавны
*[[Човпанамыс (Вертюсваланьын)|Човпана́мыс]], сы вылын сулалö Педукинчи
 
====Юоккез====
Вертюсваöттяс котöртöны кык шор:
*[[Лялямшор (ю)|Ляля́мшор]], школа да Подяновчи коласöт.
*[[Ракашор (ю)|Ракашо́р]], Гришинчиöт.

Неылын посадсяняс эмöсь эшö юоккез:
*[[Батшамья (ю)|Батшамья́]], усьö Юсьва вылö посад шöрсяняс ойвыв-рытвылас 4,1 км ылынаын
*[[Гайшор (ю)|Га́йшор]], усьö Юсьва вылö посад шöрсяняс ойвыв-рытвылас 2,5 км ылынаын
*[[Карпуньшор (ю)|Карпу́ньшор]], усьö Верюсва прудö посад шöрсяняс   рытвыв-ойвылас 2 км ылынаын
*[[Куштывка (ю)|Кушты́вка]], усьö Юсьва вылö посад шöрсяняс асыввывылас 2 км ылынаын
*[[Леновка (ю)|Леновка]], Казаринчиын

====Вöррез, видззез да ыббез====
*[[Батшамья (вӧр)|Батшамья́]], вöрьяин
*[[Больничнöй вöрок (Вертюсваланьын)|Больни́чнöй вöро́к]], Лялямшор йылын.
*[[Жак (Вертюсваланьын)|Жак]] нето '''Жако́вчивӧр'''
*[[Кӧч (Вертюсваланьын)|Кöч]], паськыт ыббез одззася грезд местаын, Вертюсвасянь ойвыв-рытвылö, ылынкодь
*[[Мӧдлапӧввӧр (Вертюсваланьын)|Мӧдлапӧввӧр]]
*[[Паськыткуш (Вертюсваланьын)|Паськытку́ш]], ыб, Казаринчи да виль тракт коласын
*[[Пармадор (Вертюсваланьын)|Пармадо́р]], ыб, Казаринчи да Карпуньшор коласын
*[[Поссай|Посса́й]], мöлдапöлын, сэтчин шойна
*[[Сенчивӧр (Вертюсваланьын)|Сенчивӧ́р]], Пруддорсянь асыввылö, Сенчимыс вылын.

Лунвылöттяс асыввывсянь рытвылö нюжалöны воллез:
*'''Носаволь'''
*'''Шöмаволь'''
*'''Попанволь'''
*'''Ыджытволь''' 

== Янсалöм ==

Посадыс тэчӧм сизим торись:
*[[Гришинчи (Вертюсваын)|Гриши́нчи]] лунвыв-рытвылас
*[[Заводскӧй посёлок (Вертюсваын)|Заводскöй посёлок]]
*[[Колхознöй посёлок (Ветюсваын)|Колхознöй посёлок]]
*[[Педукинчи (Вертюсваын)|Педуки́нчи]] ойвыв-асыввылас
*[[Подяновчи (Вертюсваын)|Подяно́вчи]] лунвыв-асыввылас
*[[Посад (Вертюсваын)|Поса́д]] (= Ивановчи "над ключами")
*[[Пруддор (Вертюсваын)|Пруддо́р]] ойвыв-рытвылас

Эна микрорайоннэз коласісь Посад, Гришинчи, Подяновчи да Педукинчи – одззася грезддэз, а посёлоккез да Пруддор – неважся оланіннэз.

Гришинчи доррезлöн эм асланыс ниммес:

*[[Акимовчи (Вертюсваын)|Аки́мовчи]], лунвыв-рытвыв пом
*[[Елесёвчи (Вертюсваын)|Елесё́вчи]] нето '''Елесьво́г''', лунвыв-асыввыв дор
*[[Кортуй (Вертюсваын)|Ко́ртуй]], лунвыв пом, Ракашор пöлöн 

== Посадын туйез ==
Вертюсваын ниммесö öні новйöны 23 {{comment|туй|улича}} да öтік {{comment|туйколас|переулок}} <ref> [http://www.ifns.su/59/032/000052.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Акимовчи туй	
|пер. Южный  	
|-
|Вапöв туй	
|ул. Набережная	
|-
|Гришинчи туй	
|ул. Липовая	
|-
|Завод туй	
|ул. Заводская	
|-
|Ключ туй	
|ул. Ключевая	
|-
|Кортуй	
|ул. Заречная	
|-
|Кудымов туй	
|ул. Кудымова	
|-
|Кырас туй	
|ул. Овражная	
|-
|Медшöр туй	
|ул. Центральная	
|-
|Мир туй	
|ул. Мира
|-
|Мосин туй	
|ул. Полевая
|-
|Ошмарин туй	
|ул. Лесная	
|-
|Парк туй	
|ул. Парковая	
|-
|Педукинчи туй	
|ул. Дружбы
|-
|Пруддор туй	
|ул. Прудовая	
|-
|Саддор туй	
|ул. Садовая	
|-
|Томмез туй	
|ул. Молодежная	
|-
|Тополя туй	
|ул. Тополиная	
|-
|Тыдор туй	
|ул. Озерная	
|-
|Уджалан туй	
|ул. Рабочая	
|-
|Урал туй	
|ул. Уральская	
|-
|Челядь туй	
|ул. Детская	
|-
|Школа туй	
|ул. Школьная	
|}

Кыдз и быдлаын чиновниккез нимтöмась туйесö рочöн ас гажись, коми традицияэз вылö видзöттöг. Сійöн отирыс корöны вежны туйниммесö татісь топонимия лыдö босьтöмöн.

Медшöр туйыс лунвылас петö посад сайö да мунö Рöдинланьö, а Заводскöй посёлок саяс кежö асывланяс Виль трактланьö (1,5 км).

Посад шöринас Медшöр туй кежö асыввылö, сэсся петö посад сайö и мунö Бормотовчиланьö. 

Шöринсянь ойвылö мунöй туй Поссайö да Казаринчиö. Этія туй кузя да  Медшöр туйлöн меридиан орöток кузя муніс [[Важ тракт Менделёв-Кудымкар]].

Рытвыв-лунвылас Мир туй петö посад сайö да мунö Паннялань, лунвылас Кортуй петö Рöдинлань, а асыввылас Ошмарин туйсянь петö веськыт туй Виль трассалань.

== История ==

1837' годӧ татӧн вӧлі вептӧм вичку, кӧдӧ 1841' воын вежаӧтӧмась.

Вертюсваын вöлі колхоз [[Родина (колхоз, Вертюсва|Родина]], кöда 1990' воэз пондöтчикö янсöтчис кыкö: Родина (центрыс Гришинчиын) да [[Колос (колхоз, Вертюсва|Колос]] (центрыс посадын). 

2006' во пондöтчикö виль роч туйдöттэз сьöрті сельсоветсö Вертюсваись вежöмась, а муэсö пыртöмась вились аркмöтöм Ленинск посадмуö. Вертюсвасö керöмась посадму юкöтöн.

==Веськöтлан==
Посадыс пырӧ [[Ленинск посадму]]ӧ. Татчö лöсьöтöмась посадмулісь юкöт (структурнöй подразделеннё), кытöн кан нимсянь отирыскöт уджалöны юралан специалист да мумерайтісь.

Мöдік каналан (государственнöй) службаэз:
*[[Рочму почта]]лöн юкöт №619544 (уджалö куимись недель вылас)
*[[Рочму сбербанк]]лöн филиал №729/028
*АТС
*Кусöтчан депо
*Кудымкар вöрхозлöн Вертюсваись вӧрвидзан

==Отир==
Отирыс Вертюсваын [[Коми отир|коми]]öсь, баитöны [[Коми кыв|коми]]öн.

2011' во пондöтчикö посадын гумагаэз сьöрті олöмась 1400 морт (644 айкаэз, 756 инькаэз). Уджавны вермись отирыс 719-а, ныись уджалöны 258 морт, уджтöг олöны 264-а (24-ыс гижсьöмась удж кошшанінас). Сизима кысъялöны армияын. Велöтчиссез 328-а (вузын 10, ссузын 54, школаын 150).

Пенсионеррез пöрисьмöм увья 216-а (47-ыс 80 годся пöрисьжыкöсь), вермытöм шогья 146-я. Учöт челядьыс 125-а.

2010' во коста Вертюсваын вайöмась 22 кага, сы коста жö посадын кулöмась 42 морт.
  
Медуна отирыс гишшöны [[Механошин]]. 

Татісь памиллёэзöн лыддисьöны сідзжö:
* [[Казаринов]]
* [[Подъянов]]
* [[Кудымов]]
* [[Вилесов]]
* [[Бормотов]]
* [[Мальцев]]

Мöдік йöзлöн гишшаннэз: 
* [[Козлов]]
* [[Копытов]]
* [[Надымов]]
* [[Попов]]
* [[Савин]]
* [[Соловьев]] (роч)
* [[Софронов]] (Мутшакись)
* [[Третьяков]] (Казаринчиись)
* [[Туляев]]
* [[Удников]]
* [[Устинович]]
* [[Харин]]
* [[Хорошев]]
* [[Цыбин]]
* [[Четин]]

==Кöзяйство да быт==
Öні колхоз не заводдэз посадын абуöсь. Сю озö кöдзö. Крессяна-фермеррез, кöдна 1990' воэзö вöлöмась 8-а, öні öтік абу.
 
Мужиккез ветлöны керны шабашкаэз.

Уджаиннэз öті-öті.

Эм куим вöрпилитан, ныись регистрируйтöмöсь кыка:
*ООО «'''Форестленд'''»
*ИП «'''Мехоношин Виктор Борисович'''»
  
Вöралöмсö лöсьöтö [[Вертюсваись вӧралан кӧзяйство]].
 
Öні вузасьöны куим магазин:
*'''Вузасян центр''' (сельпо)
*Асторья лавкаэз –
**'''ИП Боталова Г.И.'''
**«'''Козинок'''»

Одзжык вöлі магазин «Бипур», но сійö сотöмась. 

Кöркöся быт керку пöдналöмась.

Горт кöзяйствоэз 418-а. Отирыс быдтöны карч асланыс ''огореччезын''. 126 кöзяйствоын йылöтöны пода: [[мӧс]]сэз (öксяс куим стадо),[[баля]]эз, [[кöза]]эз, [[вӧв]]вез), [[порсь|порс]]сез, [[курöг]]гез.  10-11 морт видзöны [[мош]]шез. 

Гожумнас отирыс тшакьялöны ([[гӧрд гриб]], [[масьляк]], [[рыжык]]) да ягöдалöны ([[озъягӧд]], [[ӧмидз]]).

Кыкись год вылас лöсьöтлöны ярмаркаэз, базар овлö и тшак празьник коста. Вузавлöны яй, йöв, рись, нöк дмд. Сідз-ту отирлісь видз-му продуктаэз ньöбалан структура абу.

Посад рытвылас кöркöся '''Колхозлöн сад''', кытöн быдтывлöмась [[ирга]], [[сэтӧр]], [[крыжовник]], [[помидор]]рез.

Посадас эм пода веськöтанін.

Посад пырйöт мунö асфальтируйтöм туй Виль трактсяняс Бормотовчиланьö (Медшöр туй).

Эм гортся телефоннэз (асланыс АТС), туйдорся таксофоннэз, позьö баитны мобильник пыр ([[UTEL]]), видзöтны телевизор.

Веськöтчöны отирыс [[Вертюсваись веськöтчанін|больнича]]ын (амбулатория да лунъян стационар), öні сія сулалö важ челядьсад керкуын, Челядь туй дорын, одзжык (1980'-2009' воэзö) веськöтчаніныс вöлöма Лялямшор йыввезын.

Дзебсьöны Вертюсвинса да быдöс одззася сельсоветыс Поссайын, Казаринчиланяс. Важ могильникыс вöлі посадсянь лунвылас, вакачайтан сайын.

==Культура==
*[[Вертюсваись школа|Вертюсваись школа]] (100 велöтчись), 2009' воöдз шöрöт школа, öні подшкола-челядьсад.
*[[Вертюсваись культура керку]]
*[[Вертюсваись библиотека]]
*[[Вертюсва школаись музей]] (1992' восянь)

Вертюсваын чулöтлöны тшак празьник - [[Ай да рыжык]].
 
==Казьмöтаннэз да сингажöтаннэз==
*[[Ыджыт косясян]]ын усьöммезöс казьмöтан
*[[Асйöз косясян]]ын вийöммезöс казьмöтан
*[[Вертюсваись вичку|Одззася вичку]] (öнняся культура керку)

==Гора нима отир==
*[[Кудымов Дмитрий Александрович]], Ыджыт косясян коста лётчик-истребитель
 
== Ӧшмӧссэз ==
* [[Аксёнова Ольга Петровна|Аксёнова О.П.]] Кипонісь гижӧм материаллэз. Кудымкар, 2009.
* Коми-Пермяцкий национальный округ. Москва-Ленинград, 1948.

==Ыстісяннэз==
<references/>


{{Ленинск посадмуись оланіннэз}}

[[Категория:Кудымкар район]]
