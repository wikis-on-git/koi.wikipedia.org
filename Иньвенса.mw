'''Иньвенса''' – коми отир, кöдна олöны [[Иньва (ю)|Иньва]] ю бассейнын. Иньвенсалöн олан муыс куйлö [[Перем ладор]]ись [[Перем ладорись Коми кытш|Коми кытш]]ын, [[Кудымкар район|Кудымкар]] да [[Юсьва район]]нэзас.

Татісь комиэз торьясьӧны кык неыджыт чукӧр вылӧ, кӧдна олӧны Иньва кывтытын да Иньва катытын, баитöны кык диалект вылын.  

Кудымкар район пасьта да Юсьва район рытвылын олісь комиэзлӧн аскодьӧм басни да культура, ордча комиэз нійӧ шуӧны [[Батюррез|батюррезӧн]]. 

Иньвенса шедтӧмась сёянсӧ гӧрӧмӧн да кӧдзӧмӧн. Иньва ю пӧлӧн керкуэсӧ сувтӧтӧмась вит бокаӧсь, картавывсӧ абу вевттьывлӧмась. Керкуэсӧ лэбтӧны вӧлі невылына. Паськӧмсӧ вурлӧмась мурӧма да сьӧдрӧма пестрӧдись, вежалунся дубассэз вӧлӧмась набойнӧй дӧраись. Инькаэс новйӧмась юр выланыс шамшураэз. 

Коми иньвенса тӧдӧны космогония висьт сы йылісь, кыдз Ен да Куль аркмӧтісӧ мусӧ, висьтасьӧны [[Кудым Ош]] йылісь важся легенда.

==Öшмöссэз==
*Белицер В.Н. Очерки по этнографии народов коми. М., 1958.
*Коми-пермяккез. Кудымкар, 2008. ISBN 978-963-9876-09-05.
*Дерябин В.С. Иньвенские коми-пермяки в ХХ в.: историко-этнографический очерк. Кудымкар, 2009. ISBN 978-5-93972-787-7


{{Коми отирлӧн янсалӧм}}

[[Категория:Коми отир]]
