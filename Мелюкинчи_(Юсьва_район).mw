{{Кар-грезд
|Рӧм                     = Рочму
|Коми ним                = Мелюкинчи
|Ас ним                  = Мелюхино 
|Вужпас                  = 
|Дӧрапас                 = 
|Му                      = Рочму
|Статус                  = посад
|Район ним               = район 
|Регион ним              = ладор 
|Район                   = Юсьва район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|58|52|32|N|54|50|08|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 307
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34246
|Почта инпас             = 619191
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Мелю́кинчи''' нето '''Мелю́кина''' — [[Перем ладор]]ись [[Перем ладорись Коми кытш|Коми кытш]]ын, [[Юсьва район]]сис [[Юсьва посадму]]ын коми посад.
  
==Ним йылісь==
[[Файл:Мелюкинчиын1.JPG|250px|right|thumb|Мелюкинчиын]]
[[Файл:Мелюкинчи.Школа.JPG|250px|right|thumb|Школа]]
[[Файл:Мелюкинчи. Тарабайка пос.JPG|250px|right|thumb|Тарабайка пос]]
[[Файл:Мелюкинчи.Сельсовет.JPG|250px|right|thumb|Сельсовет]]
[[Файл:Мелюкинчи.Лавка1.JPG|250px|right|thumb|Сельполöн лавка]]

Мелюкинчи шусьö сідз [[Мелюхин]] гишшан сьöрті. Отир шуöны '''Мелюкинчи''' и '''Мелюкина'''.
 
==География==
Мелюкинчи сулалö [[Юсьва (ю)|Юсьва]] ю дорын, [[Кудымкар]]сянь асыввыв-лунвылö 18 км ылынаын, [[Юсьва (посад)|Юсьва]] посадсянь рытвыв-лунвылö 11 км ылынаын.   

===Ордча грезддэз===

Мелюкинчисянь асыввылö километра ылынаын сулалöны грезддэз [[Баидзовчи (Юсьва район)|Баидзовчи]] да [[Чубаровчи (Юсьва район)|Чубаровчи]], асыввыв-лунвылас 1 км ылынаын [[Тарабаевчи (Юсьва район)|Тарабаевчи]], рытвыв-лунвылас 2 км ылынаын [[Потинчи (Юсьва район)|Потинчи]]. Асыввылас 3 км ылынаын поздісьöм [[Сивашор (Юсьва район)|Сивашор]], асыввылас 3,5 км ылынаын — [[Тумень (Юсьва район)|Тумень]]. Асыввыв-ойвылас 3 км ылынаын адззам [[Керинчи (Юсьва район)|Керинчи]], рытвыв-ойвылас 2,6 км ылынаын — [[Обиринчи(Юсьва район)|Обиринчи]].

===Матісь ландшафттэз===
Мелюкинчи сулалö [[Юсьва (ю)|Юсьва]] веськыт ладорын, [[Тарабайка (Юсьваӧ усян ю)|Тарабайка]] шор уссёланьын. 

Татісь ландшафттэз:
*'''Баранвöр''', Юсьва сайын
*'''Изгарьян'''
*'''Клубкерöс'''
*'''Липина керöс''', Обиринчиланяс
*'''Пыдын кобот'''
*'''Школьнöй кобот'''
*'''Цветнöй кобот''', сэтчин брод

==Янсалöм==
Посадас кык ыджыт тор: '''Важ Мелюкинчи''' да '''Виль Мелюкинчи'''.

Микрорайоннэз:
*[[Виль посёлок(Мелюкинчиын)|Виль посёлок]], асыввылас
*[[Кожов(Мелюкинчиын)|Кожов]], шöрас, кык лог коласын
*[[Кузнецова(Мелюкинчиын)|Кузнецова]], лунвылас, ~ Важ Мелюкинчи
*[[Маслов(Мелюкинчиын)|Маслов]], ойвылас, лог сайын


==Туйез==
Мелюкинчи посадісь кыкьямыс туй öні новйöны тодиль ниммесö <ref>[http://www.ifns.su/59/034/000085.html Вот öктіссез сайтісь] </ref>

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Асыввыв туй	
|ул. Восточная 	
|-
|Видз туй	
|ул. Луговая 	 
|-
|Виль туй	
|ул. Новосёлов 	
|- 
|Вылісь туй	
|ул. Нагорная 	
|-
|Коми туй	
|ул. Пермяцкая  	
|-
|Улісь туй	
|ул. Набережная  	 
|- 
|Школа туй	
|ул. Школьная 	
|-
|Ыджыт туй	
|ул. Центральная 
|}

==История==
Татісь асладор туяліссез сьöрті <ref>Мелюкинчиись под школалöн архив</ref>, Мелюкинчи посад аркмöма да зорамöма то кыдз:

Медодзза оліссез вöлісö [[Захаров]]вез. Кöр Захаров грездö локтöмась [[Сергиевскöй волось|Сергиевскöй волос]]ись виль оліссез, [[Туляев]]вез, деревнясö пондöмась шуны '''Кожов''', мыля нія вöлöмась кучиккериссез. Виль грездыс быдмöма кык кырас коласын. 

Сьöраныс татчö [[Ятка губерня]]сис локтöмась [[Мелюхин]]нэз. Нія пуксисö овны Кожовсянь лунвылас да пондöмась шуны грезднысö '''Кузнецова''', мыля вöлöмась дориссез. Дорсянін сулалöма ю дорын, талуння мастерскöйезланяс.

Мелюхиннэз бöрын локтöмась [[Ӧнь (Юсьва район)|Ӧнь]] ладорись [[Ошмарин]]нэз, кöдна пондöмась овны Кожовсянь ойвылас, кырас сайын. Нылöн оланін шусьö '''Маслов'''.

ХХ век пондöтчикö Кожовсö сотöма лёкби. Кынымкö увтырлö, керкутöг кольччисö да, ковсис мунны овны мöділаö. Кожов грездыс разьсьöма. Туляеввез кольччöмась куим семья. Нія öтлаасьöмась Кузнецовакöт. Мелюкинчи увтырыс пондіс быдмыны и чожа Кузнецова грездын лоис медыджыт. Сэк и сетöмась деревняыслö виль ним '''Мелюкинчи'''.

Важ небöггез сьöрті история чулалöма сідз.

1869' годö Мелюкинчиас вöлі деревня '''Милюхина (Кузнецова)''', олöмась татöн 69 морт (32 айка, 37 инька), кöдна видзöмась öкмыс горт. Верстаöн ойвылас вöлі ыджытжык деревня '''Маслов''' ('''Кöчов'''), кытöн вöлі 16 горт да олöмась 93 морт (44+49). Эна деревняэз коласын вöлі починок '''Сивухин''', кытöн вит гортын олöмась 23 морт (12+11).

1890' воэзö татöн строитöмась вичку-школа.

ХХ век пондöтчикö Мелюкинчи, Маслов да Сивухин лыддисьöмась [[Юсьвинскöй волось|Юсьвинскöй волос]]ись [[Кожевскöй общество]]ын.

1926' годö '''Маслов (Сивухин)''' деревняын кольччöмась 15 горт, а отирыс чинöма 79-öдз (31+48), а '''Мелюкинчи'''ыс быдмöма: горттэс лоöмась 33-а, а отирыс  149 морт (71+78). Сэк Мелюкинчиас лоис ни сельсовет.

Сельсоветыс посадас пукаліс 2006' воöдз, кöр виль роч туйдöттэз сьöрті, Мелюкинчи да сы гöгöр деревняэсö пыртöмась Юсьва посадмуö.  

==Веськöтлан==
Öні Мелюкинчиыс лыддисьö [[Юсьва район]]ісь [[Юсьва посадму]]ын, посадмусянь Мелюкинчиын уджалö  юралан специалист. 

==Отир==
Мелюкинчиын оліссез сідз и шусьöны — '''мелюкинчи''', а öтік мортсö шуöны '''мелюкинскöй'''.

2009' во пондöтчикö гумагаэз сьöрті татöн пыр олöмась 307 морт.

Отирыс [[Коми отир|коми]]öсь, баитöны [[коми кыв|коми]]öн.  

Фамиллёэз коласын медодзза местаын [[Мелюхин]] да [[Тарасов]].

Мöдік гишшаннэз:
*[[Аристов]]
*[[Базанов]]
*[[Боталов]]
*[[Водолеев]]
*[[Казанцев]]
*[[Мальцев]]
*[[Михалев]]
*[[Коньшин]]
*[[Обирин]] (Оборин)
*[[Петров]]
*[[Трубинов]]
*[[Хорошев]] 

Ордча посаддэзын Мелюкинчиланьын оліссесö сералöны '''сакар сёйиссез'''öн, мыля [[Ыджыт косясян]] коста, татісь отир пондылöмась пö дзебны юö сакар мешöк (сакарсö сэк кыскалöмась мелюкинскöй тракт кузя).

==Кöзяйство да быт==
Посадын советтэз кадсянь кольччöма öтласа кöзяйство *ООО "[[Мелюкинскöй (СПК)|Мелюкинскöй]]" (одззася совхоз). Сійö видзö ас кипод увтын Юсьваись "Заря будущего" колхоз. Отирыс кöдзöны сюэз, видзöны мöссэз. Йöвсö вузалöны Юсьва пыр.

Совхозлöн эм контора, гараж, ферма, куканьвидзан, сюкосьтан.

Матын эм автотыртан.

Мелюкинчиын öні вузасьöны куим магазин: 
*сельпо
*федосеевскöй
*трубиновскöй

Йöзöс вердöны столовöйын. Кöркö вöлі асланыс няньпöжалан.

Автобус Кудымкарöдз (Юсьва пырйöт) ветлö кыкись луннас, мунö асывнас 8:10 да рытнас 5:40. Вöлі сувтчан, öні сійö разьöмась.

Ас машинаэз мелюкинчиэзлöн эмöсь, но не öддьöн уна.

Татісь ФАП-ын уджалöны кык морт: пельшöр да медсой (одзжык медперсонал вöлі 6-7 морт, нельки пиньвеськöтісь вöлöма).

Дзебсьöны Мелюкинчи ас шойнаö, кöда куйлö посадсяняс асыввылын.

==Культура==

Клуб пондіс киссьыны да сійö разьöмась, öні культура пельöсок ФАП керкуын. Сэтчин жö библиотека.

Быд субöта чулöтлöны дискотекаэз.

Спортзалын мастерскöйезкöт ордчöн, сія сідзжö "повзьöтчö" ни.

Мелюкинчиын эм [[Мелюкинчиись школа|под школа]], кытöн уджалöны 10 морт велöтісь и велöтчöны морт челядь. Директорыс Тарасова Галина Власовна.

Посадын эи куим челядьсад.

Вичку Мелюкинчиын важын ни кисьтöмась.

==Казьмöтаннэз да сингажöтаннэз==
*В.И.Ленинöс казьмöтан, öні жугдöм ни, кольччöмась токö юр да коккез.
*Öшалан пос

==Лыддьöтан==
*География Коми-Пермяцкого автономного округа. Пермь, 1992. ISBN 5-7625-0162-0.
*Коми-Пермяцкий автономный округ на рубеже веков. Кудымкар, 2000. ISBN 5-87901-051-1
*Коми-Пермяцкий национальный округ. Москва-Ленинград, 1948.
*Юсьвинский район. 85 лет. Пермь: Изд-во «Пушка», 2010. ISBN 978-5-98799-072-8

==Ыстісяннэз==
<references/>


{{Юсьва посадмуись оланіннэз}}

[[Категория:Юсьва район]]
