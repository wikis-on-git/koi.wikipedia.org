{{Кар-грезд
|Рӧм                     = Рочму
|Коми ним                = Кӧс 
|Ас ним                  = Коса
|Вужпас                  = 
|Дӧрапас                 = 
|Му                      = Рочму
|Статус                  = посад
|Район ним               = район 
|Регион ним              = ладор 
|Район                   = Кöсладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 1579
|Важжык ниммез           = Ныров
|Кар                     = 
|Магдебургскӧй инӧд      = 
|Инлыдпассэс             = {{coord|59|56|44|N|54|59|35|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 2296
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34298
|Почта инпас             =619430
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Кöс''' — ыджыт посад [[Перем ладор]]ись [[Перем ладорись Коми кытш|Коми кытш]]ын, [[Кӧсладор район]]лöн да [[Кӧс посадму]]лöн {{comment|веськöтлан шöрин|административнöй центр}}.
 
==Ним йылісь==
[[Файл:Кöс. Микола вичку.JPG|right|250px|thumb|Микола вичку]]
[[Файл:Кöс. Важ школа.JPG|right|250px|thumb|Важ школа]]
[[Файл:Кöс. Ленин туй.JPG|right|250px|thumb|Ленин туй]]
[[Файл:Кöсладорись суд.JPG|right|250px|thumb|Кöсладорись суд]]
[[Файл:Кöс. Öшымöс1.JPG|right|250px|thumb|Öшымöс]]
[[Файл:Кöс. Культура керку.JPG|right|250px|thumb|Культура керку]]
[[Файл:Кöс. Аптека.JPG|right|250px|thumb|Аптека]]
[[Файл:Кöс. Банк.JPG|right|250px|thumb|Банк да Загс]]
[[Файл:Кöс. Öшымöс2.JPG|right|250px|thumb|Öшымöс Ленин туй дорын]]
[[Файл:Кöс. Элис лавка.JPG|right|250px|thumb|Элис лавка]]
[[Файл:Кöсладорись веськöтлан керку.JPG|right|250px|thumb|Кöсладорись веськöтлан керку]]
[[Файл:Кöс. Ыджыт школа.JPG|right|250px|thumb|Ыджыт школа]]
[[Файл:Кöс. Карл Маркс туй.JPG|right|250px|thumb|Карл Маркс туй]]
 
Кöс посад шуöны сідз натьтö [[Кöсва (ю)|Кöсва]] ю сьöрті. Одзжык сія котöртöма посад дорöттяс, а сэсся {{comment|воргаыс|руслоыс}} вежсьöма, и посадыс кольччöма кöсінас.

==География==
Кöс посад сулалö важ сибир тракт дорын [[Кöсва (ю)|Кöсва]] юсянь рытвылö 2,5 км ылынаын да [[Лолог]] юсянь лунвылö кык километра ылынаын.

Кöс посадсянь [[Кудымкар]]öдз 163 км, [[Перем]]öдз 338 км ылына.

===Ордча оланіннэз===
Асыввылас Кöс посад бердын сулалö локтіссезöн лэбтöм [[Кордон (Кӧсладор район)|Кордон]] посёлок, рытвылас километра етш ылынаын — [[Абрамӧв (Кӧсладор район)|Абрамöв]] грезд. Кöс да Абрамöв коласын адззам [[Сельхозтехника (Кӧсладор район)|Сельхозтехника]] посёлок. Кöссяняс лунвылас куим километра ылынаын поздісьöмась деревняэз [[Виль Гущин (Кӧсладор район)|Виль Гущин]] да [[Важ Гущин (Кӧсладор район)|Важ Гущин]] (кöднö одзжык шуöмась '''Октыльсорд'''), ойвылас кыкьямыс километра ылынаын сулалö [[Увдӧр Кӧс (Кӧсладор район)|Увдöр Кöс]].

===Матісь ландшафттэз===
Яггез:
*'''Пöи́мъяг''' (Лолог сайын)
*'''Ыджы́тъяг'''
*'''Шӧ́ръяг'''
*'''Чо́ртöмти́рьяяг'''

Ыббез
*'''Церко́внöй ыб'''
*'''Викӧ́рыб''' нето '''Викöрпа́шня''' — шойнасянь веськытлань
*'''Тука́чыб''' — вöрьяин (ойвыв-рытвылас)

Шоррез 
*[[Папанкашор (Лолог вож)|Папа́нкашор]], сы вылын эм пруд (ойвылас)
*[[Корчагашор (Кöсва вож)|Корча́гашор]] (асыввылас)
*[[Миськасяншор (Октыль вож)|Миськася́ншор]] (лунвылас)
*[[Ыджытшор (Лолог вож)|Ыджытшор]] (рытвылас 5 км ылынаын)
*[[Быкыбшор (Октыль вож)|Бы́кыбшор]]
*[[Максимовшор (Октыль вож)|Макси́мовшор]]

Тыэз:
*[[Дзольты|Дзо́льты]]
*[[Ёдыаты|Ёдыа́ты]]
*[[Ёкышаты|Ёкыша́ты]]
*[[Пипуаты|Пипуа́ты]]

Нюррез:
*'''Джыннюр'''
*'''Öзын''', Селишсянь веськытвыв

==Янсалöм==
Гырися кö юкны, посдас эм кык тор: '''У́рдöл''' (асыввылас) да '''Ве́рдöл''' (рытвылас). Урдöлыс — важ посад, вердöлыс — сёрöнжык овмöтöм район.

Татісь отир тöдöны и поснитжык мувывторрез посаданыс:

*'''АБЗ''' (ойвылас)
*'''Бам''' (лунвылас)
*'''Доротде́л''' (лунвылас)
*'''Кавка́з''' — ыджыт школа сайын, гуналаньын, больнича одзын (рытвылас)
*'''Кирпи́чнöй''' нето '''Кирзаво́д''' (ойвыв-рытвылö 2 км)
*'''Корча́га''' — Корчагашор ладорас, важ пöжалан дынын, öнняся шойна (ойвыв-асыввылас)
*'''Метеоста́нция'''
*'''На́мчой''' (варианттэз '''На́нчой''', '''На́мчи чой''', '''На́мчу гöра''') — мыс (ойвылас)
*'''ПМК'''
*'''Пыштыкыры́л''' — öння Пролетариат туй да Коми туй увдöрын (лунвыв-асыввылас)
*'''Се́вер''' нето '''Больни́чнöй городо́к''' (рытвылас)
*'''Совхо́з'''
*'''Ся́пар''' — аэропортланьын (лунвылас)
*'''Шо́рдор''' (лунвылас)

==Туйез==
Кӧс посадын вот öктіссез лыддьöны 18 туй <ref> [http://www.ifns.su/59/030/000001.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Вöр туй	
|ул. Лесная 	 
|- 
|Гöрдармия туй	
|ул. Красноармейская 	 
|- 
|Киров туй	
|ул. Кирова  	 
|- 
|Кирпич туй	
|ул. Кирпичная 	 
|- 
|Клещин туй	
|ул. Клещина 	 
|- 
|Колхоз туй	
|ул. Колхозная 	 
|- 
|Коми туй	
|ул. Пермяцкая 	 
|- 
|Ленин туй	
|ул. Ленина 	 
|- 
|Мир туй	
|ул. Мира 	 
|- 
|Пелідза туй	
|ул. Рябиновая 	 
|- 
|Первомай туй	
|ул. Первомайская 	 
|- 
|Пролетариат туй	
|ул. Пролетарская 	 
|- 
|Совет туй	
|ул. Советская 	 
|- 
|Том туй	
|ул. Молодежная 	 
|- 
|Урал туй	
|ул. Уральская 	 
|- 
|Фадеев туй	
|ул. Фадеева 	 
|- 
|Ыб туй	
|ул. Полевая 	 
|- 
|Электриккез туй	
|ул. Электриков 	 
|}

Былись туйез унажык.

Медшöр улица — '''Ленин туй'''. Сія мунö посадöттяс параллель пöлöн, рытвылас петö кар сайö да пöртчö Юксьöв трактö, асыввылас петö Кордонланьö. Лунвылöттяс Ленин туйсяняс нюжалöны '''Гöрдармия туй''', '''Пролетариат туй''', '''Коми туй''', '''Киров туй''', '''Мир туй''', ойвылöттяс — '''Колхоз туй''' да '''Первомай туй'''. 

Меридиан пöлöн медшöр туйöн позьö лыддьыны '''Совет туй''', этія туйыс петö карсайö да пöртчö [[Пуксипи тракт]]ö. Асыввылас Совет туйсянь куйлö '''Боталов туй''', кöда ойвылас петö кар сайö да пöртчö [[Светлича тракт]]ö. Рытвылас Боталов туйсянь куйлöны '''Карл Маркс туй''', '''Октябся туй''', '''Партизан туй''', '''Голев туй'''.

Ленин туй да Совет туй вожасянінын сулалö [[Микола вичку (Кӧсын)|Микола вичку]] да культура керку.

==История==
Кöсладорын отирыс олöны важынсянь. Кöс посадсянь ойвылö 3,5 км ылынаын археологгез адззöмась [[неолит]] кадся йöзлісь сувтчанін (II {{comment|сюрсво|тысячелеттё}} миян эраöдз). [[Родановса]]лісь {{comment|карколяс|городищё}} адззöмась посадсянь рытвылö 5 км ылынаын, [[Ыджытшор]] уссёын.

XVI век помсянь Кöс пырйöт мунöма ыджыт сибир туй.

Роччез первуись казьтылöны татісь оланін 1579' годö. Сэк [[Яхонтов]] гижöма сійö кыдз ''Ныров погост'', кытöн вöлöмась 14 горт. 

1623' годö [[Кайсаров]] гижö ни ''погост Коса, Ныров тож'' йылісь, кытöн вöлöмась 41 горт да 44 айка морт. Гижись казьмöтö, тавö пö татчö вовлöма лёкби, чарöтöма да, 41 керку сотчöма. Кöс погостын сэк сулалöма пуовöй вичку, а ачыс сія вöлі татісь кытш понда шöрин (быдсöн сы кипод увтын олöмась сизим грезд).

1769' годö Кöсын лэбтöмась виль пуовöй вичку. 

XVIII век помын Кöс посадыс лыддисьö Селиш волосьын.

1802'-1812' воэзö строитöмась изовöй Микола вичку.

1840' во кежö Кöс посад пырöма [[Юксьӧв волось]]ö. Посадын вöлі сельскöй управленнё, кöда кипод увтын олöмась 13 оланін. Кöсын сэк олöмась 227 айка морт, видзöмась 80 горт.

1876' восянь Кöсын уджалö пондöтчан школа (1908' восянь лоис кыккласса, 1910' восянь нёлькласса)

1879' годö вöлі ошкöм виль план, кöда сьöрті посадсö и пондöмась зорöтны, Кöсын лоисö веськыт туйез. Лэбтöны кыксувда керкуэз, лавкаэз.

1910' во кежö посадас уджалöма нёлькласса велöтчанін, лыддьöтанін-библиотека да больнича, ветеринар пункт, земстволöн станция. Вузасьöмсь 12' лавкаын да казналöн вина вузаланын. Быд кресення чулöтлöмась вузасян луннэз, а май 6' лунö да декаб 9' лунö осьтлöмась торжоккез. Отирыс кöдзлöмась [[рудзӧг]], [[ид]], [[зӧр]], етшажык [[шогді]], [[анькытш]] да [[шабді]]. 

1924' восянь Кöс посад - Кöсладор районлöн веськöтлан шöрин. 

==Веськöтлан==
Кöс посад Кöсладор районлöн да Кöс посадмулöн шöрин.

Татöн уджалöны [[Кöсладор районлöн веськöтлан]] да [[Кöс посадмулöн веськöтлан]]. 

Отир нимсянь баитöны [[Кöсладöр районісь земство öксян]] да [[Кöс посадмуись депутаттэзлöн совет]].

Кöсісь отирöс судитö [[Кöсладор районлöн суд]].

Канму нимсянь сідзжö уджалöны:

*Рочму почталöн юкöт №619430
*Рочму сбербанклöн юкöт
*МЧС-лöн кусöтчан юкöт

==Отир==
Олöны Кöс посадын '''кöси́нчи'''; айка мортöс шуöны '''кöси́неч''', инька мортсö '''кося́нка'''; тöдчаннимыс '''кöси́нскöй''' нето '''кӧ́сісь'''.

Оліссезлöн лыд 2009' во пондöтчан кежö вöлі 2296 морт, гортвидзаннэз вöлöмась 857-а.

Отир лыдыс кад сьöрна вежсьылöма то кыдз:

{| class="wikitable" style="margin: 1em auto 1em auto"
|-
! во
! 1909
! 1926
! 1936
! 1959
! 1970
! 2007
! 2010
|-
| морт
| 1613
| 1300
| 1788
| 1900
| 1953
| 2271
| 2325
|}

Татісь отирын токö 30% лоöны важ оліссезлöн пияннэз, а 70% — локтіссез. Отирыс баитöны унажыксö [[Роч кыв|роч]]öн, челядьсö [[Коми кыв|коми]]öн озö велöтö.

Медуна отир новйöны фамиллёэз:
*[[Батуев]] (Чадзöвись)
*[[Голев]] (Улісь Кöсісь)
*[[Денисов]]
*[[Ильиных]] (Бачманöвись)
*[[Кочев]] 
*[[Кучев]] (Гортлудісь)
*[[Морошкин]]
*[[Останин]] (Маскались)
*[[Панов]]
*[[Петров]] 
*[[Снигирев]] 
*[[Удников]]
*[[Федосеев]] (Чуракись да Пуксипиись)
*[[Чугайнов]]
*[[Шляхов]]  (Чиркöвись)

Кöсісь увтыррез (рöддэз):
*'''Бага́й'''
*'''Бе́лич'''
*'''Бра́гин'''
*'''Ви́кул'''
*'''Де́нич'''
*'''Кӧ́врич'''
*'''Лу́кан'''
*'''Лу́кич'''
*'''Наде́я'''
*'''Ӧ́ртя'''
*'''Педӧ́т'''
*'''Пе́падь'''
*'''Пе́ршин'''
*'''Пе́трич'''
*'''По́лич'''
*'''Ра́тник''' (важ)
*'''Ре́кит'''
*'''Са́нко'''
*'''Со́па'''
*'''Сту́кöв''' (важ)
*'''Ся́пар'''
*'''Ту́пöсь'''
*'''Ту́рпа'''
*'''У́лич'''
*'''Чаща́реп'''
*'''Шо́мпич'''
 
==Кöзяйство да быт==
Кöс посадын уджалöны:
*куим асторья вöрпилитан
*8 асторья магазин
*лесхозлöн контора
*ветеринар пункт

Райполöн
*няньпöжалан
*йöзöс верданін
*шырсянін
*4 лавка

Эм берсянас вузасянін (базар).

Шöрись шонтісян ни канализация абу. Лонтісьöны песöн. Вавайöтан лöсьöтöма öті-öті. 

Эм автостанция. Автобус ветлö Перемöдз да Кудымкарöдз öтпыр ойлуннас. Позьö корны такси. 

Уна отирлöн эм ас машина.

Посадын эм ЭТУС-лöн цех, уджалöны гортся телефоннэз да таксофоннэз.

Мобильник кутö токö [[UTEL]].

Косинчи вермöны видзöтны телевизор, радио позьö кывзыны токö приёмниккез пыр.

==Лысинвидзан==

*Район понда больнича
*Район понда аптека
*Амбулатория (поликлиника)
*Пöриссез понда керку

==Велöтан==
*'''2 челядьсад'''
*'''пондöтчан школа'''
*'''музыкаö велöтан школа'''
*[[Кöсісь шöрöт школа|шöрöт школа]]

==Культура==
*'''Культура керку'''
*'''Челядьлісь кужöммез зорöтан керку'''
*'''Районісь этнография да быт сьöрті музей''', осьтöм 2011' май 18' лунö
*'''Район понда библиотека'''
*'''Челядь понда библиотека'''
*[[Микола вичку (Кӧсын)|Микола вичку]], вились осьтöм 1990' годö

==Масс медиа==
*«По новому пути» газета
*«Косинский вестник» газета

==Казьмöтаннэз да сингажöтаннэз==
*[[Асйöз косясян]]ын вийöммезöc казьмöтан
*[[Ыджыт косясян]]ын усьöммезöс казьмöтан
*[[Микола вичку (Кӧсын)|Микола вичку]] (1845' во)
*[[Важ больнича (Кӧсын)|Важ больнича]] (1914' во)
*[[Важ велöтчанін (Кӧсын)|Важ велöтчанін]] (1915' во)

==Гора нима отир==
*[[Бражкин Анатолий Васильевич]] (*1958)
*[[Духова Алла Владимировна]]
*[[Тонков Владимир Николаевич]] (1872-1954) 

==Берся==
*[[Кӧза]] — Кöс посадын медрадейтана пода. Гожумнас кöзаэсö торйöн и табуноккезöн адззылан посадас быдлаись. Кöть быдöнныс и норасьöны, кöзаэз пö зника оз сетö а...

==Лыддьöтан==
*Коми-Пермяцкий национальный округ. Москва-Ленинград, 1948.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1 
*[[Мартынов Михаил Егорович|''Мартынов М. Е.'']] Селения Косинского района. Справочно-статистический материал. Кудымкар, 2009. ISBN 978-5-87901-127-2
*Шаги времени. К 80-летию образования Косинского района / редактор-составитель [[Кучева Октябрина Павловна|О. П. Кучева]]. Пермь, 2004. ISBN 5-93683-030-X.
*[http://enc.permkultura.ru/showObject.do?object=1803747293 Кöс посад йылісь «Перем ладор» энциклопедияын]

==Ыстісяннэз==
<references/>


{{Кӧс посадмуись оланіннэз}}

[[Категория:Кӧсладор район]]

[[ru:Коса (Косинский район)]]
