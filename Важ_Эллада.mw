[[Файл:Parthenon acropolis.jpg|мини|Парфенон вежаку Акрополь вежа керӧс вылын, Афин кар, Эллада]]
Важ Эллада - вӧлі Важ Мулӧн цивилизацияӧн, кӧдалӧн кадыс кыссьӧ III сюрс восянь миян эра вотӧдз 600 воэзӧдз. Дзик сы бӧрсянь пондӧтчис Византия канмулӧн кад. Куим нэм бӧрын кыдз усис Микен карлӧн цивилизация, VIII нэмӧ миян эра вотӧдз пондӧтчисӧ аркмыны эллиннэзлӧн полиссэз да Му́шöр са́ридз вадоррез вылын колонияэз осьтӧм. Эллиннэз культуралӧн медыджыт дзоридзалӧм лӧсяліс V-IV нэммезӧ миян эра вотӧдз, кӧр нія вермисӧ перссэзӧс. Сы бӧрын Александр Македонскӧй паськӧтіс эллиннэзлісь цивилизациясӧ Индияӧдз. Важ Элладалӧн кадыс бырсис кӧр быдӧс муэсӧ Му́шöр са́ридз гӧгӧр аннексируйтіс Рим нима Республика да янсӧтіс эллиннэзлісь муэсӧ Ахея, Крит да Македония нима провинцияэз вылӧ.
