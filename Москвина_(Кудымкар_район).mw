{{Кар-грезд
|Рöм                     = Рочму
|Коми ним                = Москвина
|Ас ним                  ='' Москвино''
|Вужпас                  = 
|Дöрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кудымкар район
|Регион                  = Перем ладор
|Пытшкöс торйöтöм        = 
|Юралісь                 = 
|Юралісь ним             = юралiсь
|Аркман кад              = 
|Медодз казьтылöм        = 
|Важжык ниммез           = 
|Кар                     = 
|Магдебургскöй инöд      = 
|Инлыдпассэс             = {{coord|59|00|49|N|54|10|34|E|type:city}}  
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 289
 |Отирöс лыддян-гижан во = 2009
 |Отирлöн топыта         = 
 |Агломерация            = 
 |Чужанвужжез сьöрті торйöтчöм = 
 |Вичкуэз сьöрті торйöтчöм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерö содтöт   = +7 34260
|Почта инпас             = 619551
|Почта инпассэс          = 
|Авто нумерö содтöт      = 59, 81
|Карса лун               = 
|Каррезлöн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Москвина́''' (мукöдыс шуöны '''Москви́нчи''') — ыджыт грезд (деревня) [[Перем ладор]]ись [[Перем ладорись Коми кытш|Коми кытш]]ын, [[Кудымкар район]]ас.  Грездыс сулалö [[Кудымкар]]сянь рытвылö 38 км ылынаын, [[Вежайка (Иньваö усян ю)|Вежайка]] ю дорын.

Москвинаыс öнi пырö [[Иньвайыв посадму]]ö, а 2006 годöдз татöн вöлi [[Москвина сельсовет]]лöн шöрин.

== Ним йылiсь ==

== Ордча грезддэз ==

Москвинасянь ойвылас, [[Кува (Кудымкар район)|Кува]]лань трак кузяс кö мунан, петöны грезддэз [[Вальков (Кудымкар район)|Вальков]], [[Öндриан (Кудымкар район)|Öндриан]] да [[Вежайка (Кудымкар район)|Вежайка]]. Мунан кö лунвылö, [[Иньвайыв (Кудымкар район)|Иньвайыв]]ланяс, локтан [[Черöмнöй (Кудымкар район)|Черöмнöй]]öдз, [[Виль Жуков (Кудымкар район)|Виль Жуков]]öдз да [[Каринов (Кудымкар район)|Каринов]]öдз. Асыввылын, [[Белоёв (Кудымкар район)|Белоёв]]лань тракт дорын сулалö [[Сель (Кудымкар район)|Сель]]. Сы ладорын жö кöркö вöлöмась öнi овтöм ни деревняэз [[Шатун (Кудымкар район)|Шатун]], [[Носков (Кудымкар район)|Носков]] да [[Важ Жуков (Кудымкар район)|Важ Жуков]].

== Янсалöм ==

Москвинакöт топ сулалö [[Яраш (Кудымкар район)|Яраш]] грезд, кöдö позьö ни лыддьыны Москвина торöн.

== Веськöтлан ==
2006 воöдз Москвинаын вöлi сельсовет. Öнi грездас кольччис токö öтiк морт (староста?), кöда баитö отирыскöт влась нимсянь. Эм почта. Милицияись участковöй кайлö татчö Иньвайывсянь.

== Отир ==

Олöны Москвинаын '''москви́нса''' нето '''москви́нчи'''. 2009 во пондöтчикö нiя вöлiсö 289 морт, видзисö 82 горт. Этö кыкись унажык 1970 год сьöртi, кöр татöн олöмась дзир 130 морт. Быдöс олiссез комиöсь. Уна отир локтöны овны Москвинаас ордча грезддэзiсь, а Москвинасянь мукöдыс вешшöны шöриннэзлань, Иньвайылö нето [[Пешнигорт (Кудымкар район)|Пешнигорт]]ö.

Памиллёэз коласын унажыксö ветлöны сэтшöммез: [[Васькин]], [[Зубов]], [[Устюжанцев]], [[Харин]], [[Хозяшев]], [[Бачев]].

Кулöммезнысö москвинсаыс нöбöтöны шойнаö, кöда куйлö грездсяняс асыввылас, Сель да Носкова коласын. Сэтчинö жö дзебсьöны селёвса да ярашовса. 

== История ==

== Кöзяйство да быт ==
Одзжык Москвинаын вöлi колхоз «За мир» (отирыс сералöмöн шуöмась сiйö «Замри»). Öнi öтласа аркиль абу. 

Грездас эм ферма. Видзöны баляэз, мöссэз. Отирыс быдтöны карч, мукöдыс öктöны вöр ма. Быдöс вузалöны ньöбсиссезлö. Ягöдалöны да тшакьялöны унажыксö ас пондасис. Кöть матiсь вöррезын олöны [[Ош|ошшез]], [[Кöин|кöиннэз]] да [[Вöрпорсь|вöрпорссез]], москвинса озö тодиль вöралö. Сю  сiдзжö озö быдтö.

Москвина дорын, Вежайка ю вылын, эм пруд, кытчö кöркö лэдзöмась [[Карп|карппез]]. Öнi энö чериэсö кыйлöны.

Москвинаын эм кык магазин: öтыс сельпо, мöдыс — асторья.

Бытын кесъялан пункт 2000 воэзö грездiсь подналiсö, кыдз и пöжаланiн (пекарня). Няньсö ваявлöны Иньвайылiсь, нето ветлöны сыла Куваöдз.

Туйез Москвиналаняс умöльöсь.

Телевизоррез эмöсь быд керкуын. Радио абу нач, кыдз и мобильниккез. Но грездын эм телефона будка.

== Культура ==
Москвинаын эм под (основнöй) школа, клуб, сы бердын библиотека. Шогалiссез понда осьтöм пельшера-акушера пункт.

Кöркö грездас вöлi часовенка, кöда öнi кежö быдсöн киссьöм. 

== Казьмöтаннэз да сингажöтаннэз ==

Москвинаас сулалö Айму понда косясянын усьöм земляккезлö обелиск.

== Öшмöссэз ==

*	Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* Лобанова А.С. Висьтасьöм. Перем, 2010.
*	Шумилов Е. Н. Твоя малая родина: Краткий историко-топонимический справочник. 4-е изд., испр. и доп. Пермь, 2005.

{{Иньвайыв посадмуись олан иннэз}}

[[Категория:Кудымкар район]]
