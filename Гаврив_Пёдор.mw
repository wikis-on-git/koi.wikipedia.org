[[Файл:Tarakanov1.jpg|350 px|right|thumb|Гаврив Пёдор 1920' годдэзö]]

'''Гаврив Пёдор''' (рочӧнжык '''Тараканов Фёдор Гаврилович'''; 1900—1997) — [[Коми отир|коми]] политик, поэт. [[Перем ладорись Коми кытш|Коми кытш]] лӧсьӧтіссезісь ӧтік, олан сьӧрна пессис ӧтласа [[Коми Республика|Коми республика]] понда.

== Олантуй ==

Гаврив Пёдор чужис Юсьваын 1900' февраль 17' лунӧ вöрвидзись гозъялӧн. {{comment|Помаліс|Кончитіс}} 1911' годӧ [[Кудымкар]]ись {{comment|пондӧтчан|начальнöй}} школа, а 1915' воын карись нёль класса училищё. 1915—1918' воэзӧ велӧтчис [[Красноуфимск]]ын му-видз уджалӧм сьӧрті техникумас, кӧдӧ пӧдналасӧ {{comment|йӧзпытшкся косясян|гражданскöй война}} пондӧтчӧм кузя.

1918' сентяб коста аркмӧтіс том отир понда чукӧр — III интернационал бердын том социалисттэзлісь {{comment|йитӧт|союз}} ([[комсомол]]).
Вӧлі [[йӧзпытшкся косясян]]ын, {{comment|кысъяліс|служитіс}} дивизиялӧн политотделын, сыбӧрын — 23' {{comment|Камакатытісь|Верхнкамскöй}} полклӧн агитаторӧн-организаторӧн. Одзлань уджаліс ЧК-лӧн тодильнӧй {{comment|юкӧтын|отделын}}. [[Гӧрд армия]]ись вӧлі демобилизуйтӧм Республикаись Реввоенсоветлӧн висьталӧм сьӧрті 1920' февраль коста, кыдз му-видз уджалӧм сьӧрті специалист да вӧлі ыстӧм Кудымкарӧ агрономӧн.

1921-1925 воэзö Гаврив Пёдор вермасис öтласа Коми Республика понда, а кöр эта эз аркмы, торья Коми кытш лöсьöтöм понда.

Уна вын Гаврив Пёдор сетіс, мед лэбтыны кӧзяйство, культура да велӧтӧм Коми кытшын. Округись советтэзлӧн медодзза {{comment|ӧксян|съезд}} дырйи, кӧда вӧлі 1925' апрель коста, сійӧ бӧрйисӧ окрисполкомись уджалан президиумлӧн одзза составӧ, сетісӧ уджавны округись му сьӧрті юкӧтын юралісьӧн.

Уна керис коми отир коласын йӧктӧм-сьылӧм, гижӧм, литература, школа зорӧтӧм понда, медодзза типография осьтӧм понда да округись медодзза газета «[[Гӧрись]]» лэдзӧм понда. Уна во сьӧрна уджаліс веськӧтлісьӧн коми му велӧтӧм сьӧрті {{comment|котырын|обществоын}}. 1924 январ коста вӧлі делегатӧн Советтэзлöн Рочмуись XI да Дӧссоюзісь ІІ ӧксяннэзын.

1928' годӧ ЦК РКП(б) иньдіс сійӧ уджавны [[Коми лапӧл]]ӧ. Уджаліс облисполкомын юралісьӧн, бӧрйисьліс ВЦИК членӧн. Нуӧтіс ыджыт удж му-видз кӧзяйство коллективизируйтӧм сьӧрті, вӧр заптӧм сьӧрті Коми лапӧлын, а сэсся [[Кардор лапӧл]]ын.

1937' годӧ репрессируйтӧм, пукаліс вит во КомиЛАГ-ын. 1946 муніс овны [[Краснодар ладор]]ö, сыбöрын [[Карачай-Черкессму]]ö. 

Мöдпöв Гаврив Пёдорöс арестуйтöмась 1950 воын, кöр сія вӧлі ыстӧм пыр кежö [[Сибир]]ӧ. Уджаліс [[Краснояр ладор]]ын. Лэдзисӧ 1954' годӧ, реабилитируйтісӧ 1956' годӧ. 

Пенсия вылö петтöдз (1960' г.) мортыс уджаліс Крыкалёвын вӧрпромхозас. 1980' во  муніс овны [[Сыктывкар]]ӧ, кытӧн уна баитіс йöз одзын, лэдзис казьтылöммез. 

Куліс Гаврив Пёдор Коми Республика юркарын 1997' нояб 26' лунӧ.

==Асторья олан==
Гöтрасис 193? годö. Иньыс Голева Анастасия Георгиевна. Зоннэз Владимир, Спартак да Фёдор. Ныв Валентина (1935).

== Небӧггес ==
* Без вины над пропастью. Документальная повесть. Сыктывкар, 1992.
* Борьба за округ. Стихи и воспоминания. Кудымкар,1990.

== Кывбуррес ==
* Асыв
* Бордтӧм варыш
* Бюрократ
* Варыш
* Иньва дорын
* Йӧктӧтан песня
* Коми ёртлӧ
* Муна, лэдзча югыт шор дорӧ 
* Муна, пыра
* Мыля меным, томлӧ
* Ой тӧв
* Онмӧсьтан песня
* Пашко (быль)
* Пызан сайын песня
* Сартасок
* Сьӧлӧм доймӧ
* Тэ эд басӧк
* Шонді чеччис
* Эн тэ сьыв

== Ошканпассэз ==
Гаврив Пёдорлӧ сетісӧ Гӧрд дӧрапаса Удж орден (1967), медаллез. Сылӧн вӧлі «Кудымкар карлӧн почётнӧй гражданин» гора ним (1995).

== Ыстöттэз ==
*[http://www.sakharov-center.ru/asfcd/auth/author828a.html?id=953 Гаврив Пёдор йылісь ГУЛАГ казьтылан сайтын]
*[http://www.komi-permarchiv.ru/index.php?page=biografiya-fedora-gavrilovicha-tarakanova Гаврив Пёдор йылісь Перем коми архив сайтын]
*[http://www.heritage.perm.ru/articles.php?lng=ru&pg=3391 Гаврив Пёдор йылісь Камамулöн культура эмбур сайтын]

==Лыддьöтан==
* Коми-пермяккез. Кудымкар, 2008. ISBN 978-963-9876-09-05.
* Коми-Пермяцкий автономный округ на рубеже веков. Кудымкар, 2000. ISBN 5-87901-051-1
* ''Пахорукова В.В.'' Иньва йылісь сьыланкыв. Коми-пермяцкӧй литература 20–80 годдэзӧ. Кудымкар, 1989.
* Чтения, посвященные 100-летию Ф. Г.Тараканова. Сыктывкар, 2000.
* Краеведческие чтения к 110-летию Ф. Г. Тараканова, 85-летию Коми-Пермяцкого округа. Сборник докладов и сообщений. Кудымкар, 2010.

[[Категория:Коми гижиссез]]
[[Категория:Перем ладорись Коми кытш]]
