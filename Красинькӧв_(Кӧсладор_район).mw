{{Кар-грезд
|Рӧм                     = Рочму
|Коми ним                = Красинькӧв
|Ас ним                  = Красильниково 
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кӧсладор район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = 
|Кар                     = 
|Магдебургскӧй инӧд      = 
|Инлыдпассэс             = {{coord|59|51|15|N|54|34|43|E|type:city}} 
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Перем коми кыв|коми]], [[Роч кыв|роч]]
|Кыввез                  = 
|Отир лыд                = 0
 |Отирӧс лыддян-гижан во = 2011
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34298
|Почта инпас             = 619451
|Почта инпассэс          = 
|Авто нумерӧ содтӧт      = 59, 81
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}
'''Краси́нькӧв''' — [[Перем ладор]]ись [[Перем ладорись Коми кытш|Коми кытш]]ын, [[Кӧсладор район]]ісь [[Чадзӧв посадму]]ын отиртöм грезд (деревня).  
  
==Ним йылісь==

==География==
Красинькöвыс сулалö [[Берегшор (ю)|Берегшор]] веськыт вадöрын, [[Гортлуд (Кӧсладор район)|Гортлуд]]сянь ойвыв-рытвылö километра ылынаын, [[Чадзӧв (Кӧсладор район)|Чадзöв]] посадсянь лунвыв-асыввылын куим километра ылынаын.

Берегшорыс усьö [[Кыдзыс (ю)|Кыдзыс]] вылö, кöдö Берегшор уссёланьын шуöны '''Ме́льник''', мыля кöркö татöн вöлі мельнича. 

Красинькöвсянь асыввылö куйлöны ыббез да видззез. Видззезісь тöдöны сэтшöм ниммесö:
*'''Васяви́дз'''
*'''Кöчгуа́'''
*'''Пашӧ́вскöй'''
*'''Семянӧ́вскöй'''
*'''Чуньтöм йӧ́рувт'''

Ыббез вöлісö 150 га пасьтаöсь, öні нія турунсялöмась да вöрсялöмась:
*'''Болбана́''' (8-10 га пасьта, öні вöрсялöм)
*'''Госпо́дскöй ыб''' (Бачманланьын)
*'''Мöслагрива́''' (нюр шöрын ыб, кытчö ветлывлöмась ягöдавны)
*'''Ниртча́н ыб''' (деревня бокöттяс)

Вöррез:
*'''Пашӧ́скöй яг''' (сэтчин вöрисьлöн туй, повзьöтчö)
*'''Семянӧ́вскöй яг''' (Чадзöв ладорö кö мунан)

Мыссез:
*'''Абрам Се́ня мыс'''
*'''Манасты́рскöй мыс'''
*'''Нови́на мыс''' (Красинькöв да Гортлуд коласын, сэтчин повзьöтчö)
*'''Палале́скöй мыс'''

Логгез:
*'''Дёмало́г''' (Красинькöвсянь Чадзöвлань мунікö Кыдзыс вуджанінын, сэтöн олöма Черепанов, кöда видзöма сов).

Нюррез куйлöны деревнясянь рытвылас:
*'''Ыджытню́р'''

==Янсалöм==

==Туйез==
Öні Красинькöвын лыддьöны токö öтік туй <ref>[http://www.ifns.su/59/030/000024.html Вот öктіссез сайтісь]</ref>:

{| class="wikitable" style="margin: 1em auto 1em auto"
|-
!Коми ним	
!Роч ним
|-
|Красинькöв туй	
|ул. Красильниковская  	
|}

==История==
Красинькöв дорын вöлöма важ [[чучкӧй отир|чучкöй]] шойна. 1886' восянь татöн пондöмась гöрикö адззавны муись лыэз, кöртовöй ральниккез, шаманитанторрез.

1858' вося [[ревизия]] дырни Красинькöвсö абу на казьтыштöмась, натьтö грездыс татöн аркмис сёрöнжык. 1884'-1889' годдэзö дервняын вöлі 14 горт. 11-ыс сэк вузавлöмась нянь, кватя вузавлöмась пода. Отирыс ветлывлöмась кылöтны вöр, вöравлöмась да чериавлöмась. Грездын вöлöма мельнича. 

1909' во кежö горттэз лоöмась 18-а, олöмась 128 морт.

Красинькöвыс перво вöлöма [[Юксьӧв волось]]ын, 1924' восянь пырö [[Чадзӧв сельсовет]]ö. 

1926' вося гижöтöм дырни татöн олöмась 159 морт (30 горт).

1929' сентяб кежö Красинькöвö лöсьöтöны му-видз уджалан артель, кытчö пырöмась 13 горт, 60 няньсёйись.

Сэсся Красиньковись, Гортлудісь да Тылавылісь кöзяйствоэсö öтлаöтöны "Комсомол" колхозö. Этійö колхозсö 1957' годö пыртöны ыджытжык колхозö "Путь Ильича", кытöн лоисö сідзжö кöзяйствоэз Бачманöвись ("Ленин" колхоз) да [[Чоййыл (Кӧсладор район)|Чоййыл]]ісь и [[Пыдӧс (Кӧсладор район)|Пыдöс]]ісь ("Путь Иллича" жö шусьöма). 1960' годö колхоззэз бöра гырисьмöтöны, "Путь Илличаö" пыртöны "Краснöй Звезда" колхозісь деревняэз (Чадзӧв, [[Поддячӧв (Кӧсладор район)|Поддячӧв]], [[Карчой (Кӧсладор район)|Карчой]], [[Пеклаыб (Кӧсладор район)|Пеклаыб]], [[Котша (Кӧсладор район)|Котша]]), но 1966' годö ни гырисьмöтöм "Путь Илличаись" [[Бачманöв ладор]]ыс петö, "Искра" колхоз аркмöтікö. Этія колхозыс 1968' годö лоö Бачманöвскöй отделеннёöн [[Кӧсинскöй совхоз]]ын, а 1971' восянь [[Чадзӧвскӧй совхоз]]лöн Бачманöвскöй отделеннёöн.

1956' годö Красинькöвын олöмась 141 морт, видзöмась 30 горт. Татöн вöлі колхозісь доранін, няньпöжалан, [[МТФ]], [[СТФ]], [[ПТФ]]. 

1959' вося гижöтöм дырни грездын 93 морт ни кольöма, горттэз чинöмась 22-öдз, строеннёэз вöлісö 19-а.

1971' годö Карасинькöвись адззöмась дзир 20 кöзяйство, уджалöма райпосянь магазин.

2007' во пондöтчикö Красинькöвын олöмась токö куим пöрись морт (2 горт).

2010' [[ародз]]ын деревняись нуöтöмась медбöрья олісьöс. Кольччöмась сулавны дас прос керку. 

==Веськöтлан==
Ӧні, 2007' во пондöтчансянь, Красинькӧвыс пырӧ [[Чадзӧв посадму]]ӧ.

==Отир==

Олöмась Красинькöвас '''краси́нькöвчи''' (öтік морт '''краси́нькöвеч''', '''краси́нькöвка''', тöдчöтним - '''краси́нькöвскöй'''). Отирыс вöлöмась [[Коми отир|коми]]öсь, баитöмась [[Коми кыв|коми]]öн.
 
Гумагаэз сьöрті 2009' во пондöтчикö Красинькӧвын олöмась куим морт, кöдна видзöмась кык горт. 2010' сентяб 18' лунö деревняись мунöма медбöрья олісьыс, Кучева Анна Филипповна (*1929). Красинькӧвыс öні отиртöм.

Красинькöвын важ оліссез вöлісö [[Кучев]]вез. Олöмась сідзжö [[Минин]]нэз да [[Чӧдов]]вез. 

Увтыррезись тöдöны токö Мош рöд.

Ниммез: Опонь Паша, Настасика баб, Паша Анна, Куш Митипер...

==Кöзяйство да быт==
Коркö Красинькöвын вöлі колхозлöн бригада, сылöн бригаддом. 
Видзöмась ферма, вöв двор (сэсся кайöтöмась Бачманöвö).

Отирыс йылöтöмась [[мӧс]]сэз да [[кукань|кукан]]нез, [[баля]]эз, [[порсь|порс]]сез, [[курӧг]]гез.

Мельница весьтын вöлöма магазин.

==Велöтан==
Красинькöвын одзжык вöлі ясли. Велöтчынытö челядьыс ветлöмась Бачманöвö, кытöн вöлöма интернат.

==Культура==
Кöркö Красинькöвын вöлöма клуб.

Порйöтлöмась 
*[[Гаврил лун]] (юль 26' лун)
*[[Ёгорей лун|Ёгорей]] (май 6' лун, декаб 9' лун) 

==Казьмöтаннэз да сингажöтаннэз==
Красинькöвын вöлі часовенка шойна дорын.

==Ордча ландшафттэз==

==Лыддьöтан==
*Коми-Пермяцкий автономный округ на рубеже веков. Кудымкар, 2000. ISBN 5-87901-051-1
*Коми-Пермяцкий национальный округ. Москва-Ленинград, 1948.
*[[Мартынов Михаил Егорович|Мартынов М. Е.]] Селения Косинского района. Справочно-статистические материалы. Кудымкар, 2009. ISBN 978-5-87901-1272
*Шаги времени. К 80-летию образования Косинского района / редактор-составитель [[Кучева Октябрина Павловна|О. П. Кучева]]. Пермь, 2004. ISBN 5-93683-030-X.

==Ыстісяннэз==
<references/>


{{Чадзӧв посадмуись оланіннэз}}

[[Категория:Кӧсладор район]]
