{{Канму|
background= {{Рӧм|Ниппон}}</nowіkі>|
OfNm1= Ниппон канму|
OfNm2= 日本国|
Flag=[[Файл:Flag of Japan.svg|150px]]|
CoA=[[Файл:Japanese Imperial Seal.svg|110px]]|
FlagLnk=[[Ниппонлӧн дӧрапас|Дӧрапас]]|
CoALnk=[[Ниппонлӧн вужпас|Вужпас]]|
MapName=[[Файл:Japan-CIA_WFB_Map.png|251px]]|
CtrNm=[[Токио]]|

AreaRnk=62|
TotArea=377.944|
WaterPrcnt=0,8|
PopRnk=10|
PopQty=126 672 000 |
PopCtDate=[[2017 во|2017]]|
PopDens=336 |
Government=[[парламента монархия]]|
CreateDate=[[660' февраль 11' лун]]|
EUDate=  |

OfLangs=[[ниппон кыв]]|
HoSTtl=[[Император]]|
HoSNm=[[Naruhito]]|

HoGTtl=[[Премьер]]|
HoGNm=[[Shinzo Abe]]|

GDP=4,309  трлн. $|
GDPRnk=3|
GDPDate=[[2010' во|2010]]|
GDPCit=33,804 $|
GDPCRnk=|
Currency=[[эн]] 円 (¥, JPY) |
Time= JST (UTC+9)|
summerTime= абу (UTC+9)|
Tele=+81|
Domain=[[.jp]] |

Anthem= Kimigayo
(君が代)|Kimigayo60.mid
Motto= 
}}

'''Ниппон''' нето '''Нихон''' (ниппон кыв вылын '''日本''', рочöн '''Япония''') — Асыввыв [[Азия]]ын, діэз (островвез) вылын вына канму. Тыр нимыс — '''Ниппон канму''' 日本国 ('''Ниппон коку''' нето '''Нихон коку''')<ref>[https://timescanner.pro/Japan Пайдаё информация йӧн Япония]</ref>.

Ниппоныс куйлö [[Лӧнь океан]]ын, [[Ниппон саридз]]сянь асыввывланяс. Рытвылас сысянь матын куйлöны канмуэз: [[Рочму]], [[Китай]], [[Ойвыв Корея]], [[Лунвыв Корея]]. Ниппоныс нюжалö [[Оката саридз]]сянь ойвылас [[Асыввыв Китай саридз]]öдз лунвылас. 

Ниппоныслöн нимыс гижсьö [[иероглиф]]фезöн, кöдналöн вежöртасыс "[[Шонді петан]]", сійöн Ниппонсö и шуöны '''Шонді петан канму'''öн. 

Ниппон - 6852 острова [[архипелаг]]. Медыджыт діэз нёля: [[Хоншу]], [[Хоккайдо]], [[Кюшу]] да [[Шикоку]]. Öтлаын нія босьтöны канмуын 97% муывывторсис. Ниппонын олöны 127 миллён морт, öні канмуыс лоö му вылас дасöт местаын оліссез лыд сьöрті. Ыджыт [[Токио]], кöдаö пырö Ниппонлöн быльнöй канкарыс да кынымкö ордча лапöв, лыддиссьö му югытас медыджыт кар ареалöн, кытöн олöны 30 миллён морт.
  
Археологгез шуанöн отирыс олöны öння Ниппон му вылын [[вылісь палеолит]] кадсянь. Первуись Ниппон йылісь казьтывсьö [[Китай]]ись хроникаэзын [[миян эра]]ся I векын. Ниппонса понда öддьöн ассяма то мый: нія мукöд коста паськыта босьтлöмась культура йöзладорись, а мукöдкоста дыр кежö пöднассьывлöмась быдöс мирсис. XIX век помын да XX век пондöтчикö Ниппон лоис вына военнöй канмуöн, вермис китайсаöс, роччезöс, а сэсся и [[дӧсмирись медодзза война]]ын лоис вермиссез коласын. 1937' годсянь Ниппон пондöтіс мöдік война Китайлö паныт, кöда сэсся вуджис [[Дӧсмирись мӧд война]]ö. Этія войнаын Нипонсö пасьвартісö 1945' годö, кöр [[Хирошима]] да [[Нагасаки]] вылö чапкöмась [[атомнӧй бомба]]эз. 1947' годö канмуын примитöмась виль конституция, кöда сьöрті Ниппоныс лоис [[парламента монархия]]öн. 

Ниппон - ыжжыт вын мирись [[экономика]]ын. Сылöн [[БПЛ]] (быдöс пытшкöсся лэдзöмыс) ыжда сьöрті му югытас куимöт. [[Экспорт]] да [[импорт]] сьöрті Ниппоныс нёльöт местаын мирын. Кöть и сылö конституция сьöрті оз позь видзны [[армия]], Ниппонын эм асдорьян выннэз, кöднö позьö ыстывлыны йöз муэзö раммöтан могöн. Ниппоныс [[мортвийöм]] сьöрті мирас мöд местаын улісянь ([[Сингапура]] бöрын). Шуöны, Ниппонын пö отирыс олöны дыржык, нежö быдöс мöдік канмуэзын.  

== Ыстісяннэз ==
<references />


{{Азияись канмуэз}}

[[Категория:Азия]]
