[[Файл:LocationAsia.png|thumb|300px|Азия мушар карта вылын]]

'''Азия''' – [[Му]] планета вылын  квать [[му тор]]ись ӧтик. Ӧтлаын [[Европа]]кӧт сія аркмӧтӧ мушар вылас медыджыт материк – [[Евразия]].


==Куйланін да ыжда==
[[Файл:Asia (orthographic projection).svg|thumb|Азия джыншар карта вылын]]

Азияыс чуть не быдсӧн куйлӧ [[ойвыв джыншар]]ын. Токӧ мукӧд асывланись діэз пырӧны [[лунвыв джыншар]]ӧ. Азия куйлӧ мукӧд му торрез шӧрын. Рытвывсянь Азия бердын куйлӧ Европа, лун-рытвыв ладорсянь [[Суэц перешеек]]ӧн Азияыс ӧтлаасьӧ [[Африка]]кӧт, асыв ладорсянь куйлӧ [[Америка]], кӧдія торьясьӧ Азия бердісь [[Беринг вис]]ӧн. Лун-асыввылӧ Азиясянь куйлӧ [[Австралия]], кӧдія ӧтлаасьӧ Азиякӧт тшӧк ді чепӧн.

Азияыс – му вылын медыджыт тор (44,2 млн. кв. км). Аслас ыжда (мувывтор) сьӧрті сія 4½ ись Европася ыджытжык. Азиялӧн вадӧррес Европа вадӧррез сьӧрті абу бура орлалӧмӧсь, но унакодь жӧ эмӧсь діэз да кӧджжез.


==Ордча ваэз да муэз==

Азиялӧн вадӧррес миськассьӧны мувылісь куимнан океанӧн. Ойвылын куйлӧ [[Ойвыв Йыа океан]]. Азия вадӧррез дынын сія неӧддьӧн пыдына гажумнас шоналӧ и этасянь вонас дыржык овлӧ йы увтын. Этӧ – уялӧм понда медтуянтӧм отва. Азиялӧн ойвыв вадӧррез орлалӧмӧсь етша. Татӧн эмӧсь кӧджжез: [[Ямал]], [[Таймыр]] да [[Чукотка кӧдж]]. Эмӧсь діэз: [[Ойвыв ді]], [[Виль Сибыр ді]] да [[Врангель ді]].

Асыввывсянь Азияыс миськассьӧ Ыджыт либо [[Лӧнь океан]] ваэзӧн. Этӧ ӧддьӧн ыджыт океан, некӧр оз кынмы, сія медыджыт саридз туй омӧн му кузя канмуэзӧ.

Ыджыт океанӧн миськассян вадӧррез бура орлалӧмӧсь. Ылӧ нюжалӧм кӧджжез да ді кытшшез янсӧтӧны Ыджт океан бердісь унакодь гырись вадӧр саридззез. Ой-рытвылын куйлӧ [[Беринг саридз|Беринг]] да [[Оката саридз]]. Унажык торыс нылӧн кынмӧ и не пыр позьӧ ны вылӧт уявны.

Лун-рытвылӧ Оката саридзсянь куйлӧ [[Ниппон саридз]]. Оката саридзсянь сія янсӧтӧм [[Сахалин]] діӧн, Ыджыт океансянь – [[Ниппон діэз]]ӧн. Уялӧм понда эта пыдын саридзыс ӧддьӧн бур. Ойвылісь дорся, кӧдія куйлӧ Азия берег да Сахалин ді коласын, сія некӧр оз кынмы. Лунланьӧ [[Корея кӧдж]]сянь [[Тайвань]] діӧдз куйлӧ лажмытваа [[Веж саридз]]. Сія шоналӧ шоныт [[Куро-Сиво]] визылӧн и некӧр оз кынмы. 

Эшӧ лунланьынжык, [[Индакитай]] да [[Малакка кӧдж]]жез коласын, [[Пилипин]] да [[Ыджыт Сунда діэз]] ([[Суматра]], [[Калимантан]] да мукӧд) коласын куйлӧ [[Лунвыв Китай саридз]]. Эта саридзыс быдсӧн куйлӧ тропик отын. 

Лунвылӧ Азиясянь куйлӧ [[Инда океан]]. Азия вадӧррез татӧн орлалӧмӧсь етшажык. Ыджыт [[Индостан кӧдж]] да [[Цейлон]] ді Инда океанлісь ойвылісь торсӧ янсӧтӧны кык ыджыт курья вылӧ. Индостан да [[Арабия кӧдж]] коласісь курья шусьӧ [[Араб саридз]]ӧн. Векнитик курьяӧн Араб саридзыс пырӧ ылӧжык ой-рытвылӧ и янсӧтӧ Арабия кӧджсӧ Азия материксянь. Векнит [[Гӧрд саридз]] да [[Суэц канал]] ӧтлаалӧны Инда океансӧ [[Мушӧр саридз]]кӧт.

Мушӧр саридзлӧн асыввылыс, [[Эгеида саридз]], [[Мрамор саридз]], [[Босфор вис]] да [[Сьӧд саридз]] миськалӧны [[Учӧт Азия]] кӧджлісь вадӧрресӧ.

==Мувевдӧр==
[[Файл:Everest_kalapatthar_crop.jpg|250 pv|right|thumb|Джомолунгма]]

Карта вылӧ нёджжӧвтӧм бӧрын жӧ позьӧ адззыны: Азияын унажыкыс вылыніннэз да керӧссэз. Лажмытіннэз ас увтаныс босьтӧны мувывторсис токо 25 % гӧгӧр. Сія жӧ карта сьӧрті позьӧ казявны, ыджытжык керӧссэз да джуджытіннэз кыссьӧны орлытӧм йиӧн рытвывсянь ой-асыввылӧ да лун-асыввылӧ. Эта джуджытін да керӧс йиыс тӧдчӧмӧн янсӧтӧ ойвылісь да шӧрись Азиясӧ тропик Азиясянь.  

Азиялӧн медвылынін – керӧса ладор – [[Памир]] да Памир бердісь нюжалан мусюррез: [[Гималаэз]], [[Кунь-Лунь]], [[Тянь-Шань]] да мӧд. Эта керӧссэзлӧн вылынаыс сибалӧ 6–7 км-ӧдз ([[Ибн Сина пик]] – 7 165 м, [[Самани пик]] – 7 495 м, [[Джомолунгма]] – 8840 м).

Памирсянь асывланьӧ куйлӧ медвылын джуджытін – [[Тибет]]. Сія  ойвывсянь кытшӧвтӧм Кунь-Лунь да Тянь-Шань керӧссэзӧн, а лунланьсянь – Гималаэзӧн. Тибетлӧн вылынаыс 4 км гӧгӧр.

Ойвылӧ да ой-асыввылӧ Памирсянь куйлӧны мусюррез: Тянь-Шань, [[Алтай]], [[Саяннэз]], [[Байкалсай]] керӧсаин, [[Стан мусюр]] и ылын ойвылын – [[Янайыв мусюр]] да [[Черскӧй мусюр]].

Памирсянь ылӧжык мунӧм сьӧрна керӧссэзлӧн вылынаыс бура чинӧ. Тянь-Шань кӧ вылынанас 6 км гӧгӧр, то Алтай – 3–4 км-ӧдз, Саяннэз шоча вылынжыкӧсь 2 км-ся, Байкалсай да Стан мусюр 1½-ӧдз и токо шоча 2 км-ӧдз. Вежсьӧ не токо вылынаыс но сідз жӧ и чужӧмыс. Тянь-Шань мусюррез вевттьӧмӧсь пырся лымӧн да йыӧн, нылӧн эмӧсь лажмыт покаттэз, дорыша пиня йыввез, пыдын потассэз да оллез. Саяннэз, Байкалсай да Ой-асыввыв Азияись мукӧд мусюррез мӧдчужӧмаӧсь. Нылӧн йыввезныс кыдз бытьтӧ гӧгрӧстӧмась, волькӧтӧмась, покаттэс лайкытӧсь, оллез – паськытӧсь. Сідзкӧ, быдӧс лунвыв мусюррес том керӧс кодьӧсь, а мусюррез, кӧдна куйлӧны ойвылынжык, пӧрись, бура киссьӧм керӧссэз кодьӧсь.

Паськыта-паськыт муэз, кӧднія куйлӧны Тянь-Шань, Памир, Тибет, Алтай, Саяннэз да Байкалсай керӧссэз коласын, джуджытін кодь, 1000–1500 м вылына. Эта джуджытін ыс ӧтмӧдӧрсянь кытшӧвтӧм керӧссэзӧн и унажыксӧ овтӧмин да джынви овтӧмин кодь ([[Гоби овтӧмин|Гоби]] нето Шамо овтӧмин).

Унакодь джуджытіннэз сідз-жӧ кыссьӧны Памирсянь и рытвылӧ: [[Иран джуджытін|Иран]], [[Араб джуджытін|Араб]], [[Учӧт Азия джуджытін|Учӧт Азия]] да [[Аястан джуджытін]]нэз. Армяна джуджытінсянь ойвыдӧ куйлӧ [[Эльбрус]] да [[Казбек]] йыввезӧн [[Кавказ]] мусюр. Иран джуджытінсянь ой-асыввылӧ куйлӧ [[Гиндукуш]] мусюр, рытвылын кӧда ӧтлаасьӧ [[Памир]]кӧт.

Ойвылӧ керӧса, джуджытін да овтӧмин йисянь куйлӧ Азиялӧн паськыта-паськыт, унажыксӧ волькытіна тор. Сэтӧн мийӧ янсӧтам [[Арал-Каспи лажмытін|Арал-Каспи]] да [[Рытвыв Сибир лажмытін]]нэз да [[Сибир шӧрись джуджытін]]. Арал-Каспи да Рытвыв Сибир лажмытіннэз ӧтамӧд бердісь торьясьӧны неыджыт вылынінӧн. Эна кык лажмытіныс кыссьӧны ойвывсянь лунвылӧ 4000 км кузя. Рытвыв Сибир лажмытін ойвывсянь лунвылӧ – кузянас 2400 км гӧгӧр и асыввывсянь рытвылӧ – 2000 км-ся унажык. Эна омӧн му пасьта медгырись лажмытіннэз. Рытвыв Сибир лажмытін небурика пӧліньтӧм ойвылӧ и сы вывті визывтӧ аслас Иртыш вожӧн Об ю – Азияын медыджыт ю. Арал-Каспи лажмытін вевдӧрсяняс ляпкыт гӧп кодь, кӧдалӧн лажмытіннэс [[Каспи саридз]] увтын да [[Арал ты]] увтын. Эта лажмытінісь юэз усьӧны Каспи, Арал да мӧдік тыэзӧ и оз вермӧ петны осьта саридзӧ.

Сибир щӧрись джуджытін куйлӧ Енисей юсянь асывланьӧ. Асыввывсянь и медбура лун-асыввывсянь сія жугӧдӧма потласьӧминнэзӧн и вуджӧ Байкалсайӧ, Амурдорӧ да мӧдік уськӧса (сбросовӧй) да чукыра керӧссэзӧ. Сибир щӧрись джуджытін – Азиялӧн ӧддьӧн важся материк тор.

==Колана шедтӧссэз==  

Сибир шӧрись джуджытінын асыввыв да лунвыв ладорын шогмисӧ пыдын потласьӧминнэз и аркмисӧ медважся керӧссэз. Кристала важся продаэзісь, кӧднӧ пышналісӧ вулкан породаэзлӧн сӧннэз, лоисӧ и татӧн рудаэзлӧн да мукӧд колана шедтӧссэзлӧн куйланіннэз. Мийӧ нійӧ вермам адззыны Лунвыв и Асыввыв Сибирын быд керӧсас.

Шӧр Азияын асыввывсянь и лунвывсянь волькытін сідз-жӧ жугӧдӧма потласьӧминнэзӧн. Татӧн шогмисӧ чукыра и уськӧса керӧссэз, кӧднія кыссьӧны Ыджыт океан ойвыв вадӧррезсянь топ Сунда діэзӧдз. Татӧн Китайын мийӧ сідз жӧ адззам ыджыт руда куйланіннэз.

Лунвыв да Асыввыв Сибир керӧссэзын мийӧ панталам [[кӧрт]], [[ыргӧн]], [[свинеч]], [[эзысь]], [[зарни]] да быдкодь асрӧма иззэз. Гырись ыргӧн запассэз эмӧсь [[Казахстан]]ын (Коундрад). Богатӧй кӧрт рудаэз, ыргӧн, [[олово]], [[цинк]] да мӧдік металлэз эмӧсь Китайын лун-асыв керӧссэзын, ӧддьӧн уна оловоыс [[Малакка кӧдж]]ын и ыргӧн – [[Ниппон]]ын.

[[Изшом]]мез тшӧкжыка пантасьӧны Медшӧр Азия джуджытінсянь ойвылын да асывланьын. Нія эмӧсь Кузнецк, Черемхов бассейннэзын, Ылын Асыввылын, Китайын. Бурӧй шомлӧн ыджыт куйласэз эмӧсь ойвыв Индияын.

Мусир паськалӧма Азияын не ӧтмоз. Медбогатӧсь нефть шогманіннэз  [[Перс курья]] дорын, [[Рытвыв Сибир]]ын, Кавказын да [[Шӧр Азия]]ын. Нефтьыс сідз жӧ Сахалин ді вылын ойвыв ладорын, Тибет вылын асыввыв ладорын, Индокитайын рытвыв ладорын да Калимантан ді вылын ойвыв ладорын.

==Климат==
[[Файл:Ru200008050084.jpg|250 px|right|thumb||Тундра]]
[[Файл:2004-tsunami.jpg|250 px|right|thumb||Цунами Лунвыв Азияын]]

Азия быд аслас торӧн куйлӧ быдкодь шоныт оттэзын: кӧдзытын, шӧркодьын да жар отын. Ойвыв Азия быдсӧн куйлӧ кӧдзыт да шӧркодь климатын. Татӧн бура усьӧ син вылӧ [[тӧв]] да [[гожум]] коласын неӧткодьыс. Эта позьӧ бура адззыны [[январ]] да [[юль]] изотерма картаэз сьӧрті. Сідз, ойасывланись Азияын январ тӧлісьӧ шӧрӧт [[шонтӧг]]ыс (температураыс) – 40°, а юль тӧлісьӧ шӧрӧт шонтӧгыс – 15°. Тӧвнас виӧдз Лунвыв Сибирын кӧдзыттэз лэдзчӧны 40°-ӧдз, а гожум пора жарыс кайӧ 35°-ӧдз и унажык. 

Шӧркодя шоныт климатын куйлӧ овтӧм кодь джуджытін да керӧса от. Керӧссэз да джуджытіннэз бытьтӧ заплод – нія падмӧтӧны лунвывсянь лун-асыввывсянь пӧльтан тӧввез. Эшӧ сьӧкытжык лоӧ сюрны татчӧ Атлантика океансянь уль тӧввезлӧ. Этасянь кӧс да овтӧм климат кыдз Медшӧрись, сідзжӧ и Рытвыв Азияын. Вылын джуджытіннэзсянь да керӧссэзсянь Медшӧр Азияас эна местаэзын климатыс ӧддьӧн лёк да кӧс.

Азиялӧн лунвыв да лун-асыввыв тор куйлӧны [[жар от]]ын. Ны вылӧ вачкӧны [[муссон]]нэз, а сійӧн ӧтлаасьӧны нія Азияын муссона ладор нимӧн. Лунвылісь Азияын климатыс ӧддьӧн шоныт да ульӧса. Токо тӧвсӧ, кӧр саридзыс шоныт, тӧлыс пӧльтӧ материксянь и татӧн лоӧ кӧс погоддя. Гожумнас, бӧра, тӧввез пӧльтӧны саридзсянь и вайӧны ӧддьӧн уна ульӧс. Гимала керӧссэз падмӧтӧны шоныт саридз тӧввесӧ, а сійӧн лунланись Гимала керӧс покаттэзын овлӧ ӧддьӧн уна зэр – 12 000 м гӧгӧр, мӧднёдж висьтавны 20-ись унажык татӧн сьӧрті, Рочму Европа лапӧлын сьӧрті.

Этӧ-жӧ мийӧ адззам Лун-асыввыв Азияын. Токо ойланьсянь лунвылӧ ылӧ кыссьӧмыс татӧн сетӧ тӧвся шонтӧггезын ыджытӧ неӧткодьсӧ. Ойвыв Китай понда тӧвся шонтӧггес кӧ унажыксӧ овлӧны   0-ся улынжыкӧсь (0-сянь – 20°-ӧдз), то Лунвыв Китайын нія вылынжыкӧсь 0-ся (0-сянь +20°-ӧдз). Ойвыв Китайын тӧвнас усьлӧ лым, Лунвыв Китайын лымыс оз овлы.

Муссоннэзлӧн вачкӧмыс тӧдчӧ не токо Китайын, но и ойвылынжык, чуть не Оката саридз дорӧдз.

Гожумся муссоннэз кадӧ, и медбура гожум помӧ, татӧн чуть не быд воӧ мунӧны ыджыт зэррезӧн циклоннэз. Эна зэррезсянь Китайын, Ниппонын да Кореяын да Роч [[Ылын Асыввыв|Ылын Асыввыл]]ісь лун ладорын овлӧны лёк вӧйӧммез.

==Юэз да тыэз==
[[Файл:GTigre03.jpg|250 px|right|thumb||Янцзы - Азияын медкузь ю]]

[[Файл:TurkmenbashiSea.jpg|250 px|thumb|right||Каспи саридз - Азияын медпаськыт ты]]

Азияын медгырись юэз визывтӧны Ойвыв да Асыввыв Азияын. Эта вежӧртана. Ойланьын эмӧсь ыджыт волькытінэз, кӧдна ӧддьӧн учӧта пӧліняӧсь Ойвыв Йыа океан ладорӧ. Медшӧр Азия керӧссэзын пондӧтчӧм бӧрын нія не тэрмасьӧмӧн нӧбӧтӧны ассиныс ваэсӧ волькытін кузя 2–3 и унажык сюрс километра сайӧ. Асывланись торын юэз уна вааӧсь да перытжыкӧсь, но кузя сьӧрті дженытжыкӧсь ойвыв Азия юэзся. Джуджытіна да овтӧмина ладоррезын юэс нето ӧшӧны песӧк муэзын нето усьӧны тыэзӧ.

'''Азиялӧн медыджыт юэз''':

*Ойвыв Азиялӧн юэз: [[Иртыш]]ӧн [[Об]], [[Ангара]]ӧн [[Енисей]], [[Лена]].
*Асыввыв Азия юэз: [[Амур]], [[Хуанхӧ]], [[Янцзы]]. 
*Лунвыв да Рытвыв Азиялӧн юэз: [[Инд]], [[Ефрат]]ӧн [[Тигр]].
*Овтӧм да джуджытін ладоррезын юэз: [[Амударья]], [[Сырдарья]].

'''Азиялӧн медыджыт тыэз''':

* [[Каспи саридз]]
* [[Арал саридз]]
* [[Байкал ты]]
* [[Балхаш ты]]


==Быдмӧт==

[[Файл:Larix-oliv-e.jpg|250 px|right|thumb||Лисвень Сибирын]]
[[Файл:Saxaul-baum.JPG|250 px|right|thumb||Саксаул - овтӧминись быдмас]]
[[Файл:Hengshitan-roadside-pond-and-rice-field-9945.jpg|250 px|right|thumb||Риса ыббез лунвыв Китайын]]


Азияын мийӧ панталам быдмассэзлісь быдӧс оттэсӧ (пояссэсӧ) – [[полюсдор тундра]]эзсянь [[тропик вӧр]]резӧдз, уль нюра [[джунгли]]эзсянь [[степ]]пезӧдз да [[овтӧмин]]нэзӧдз.

Тундра от кутӧ ас увтас Ойвыв Йыа океанлісь быдӧс берегдорсӧ. Рытвыв Сибирын тундралӧн лунланись визирыс почти ӧтлаасьӧ [[полюс кытш]]кӧт. Шӧрись да Асыввыв Сибирын сія нюжалӧ ылӧ лунвылӧ, медбурасӧ юэз коласын, вылыніннэзын да керӧсаиннэзын. Тайгалӧн лунвыв визирыс рытвылын, мӧднёдж, Рытвыв Сибир лажмытінланьын вешшӧм ӧддьӧн ылӧ ойвылӧ. Шӧрись Сибирын сія сибалӧ керӧса отӧдз, кытӧн Медшӧр Азиясӧ керӧссэзӧн янсалӧ, и мукӧдлаын вуджӧ эна керӧссэзын лунвыв покаттэзӧ. 

Эшӧ ылӧжык лунвылӧ мунӧны вӧррес Асыввыв Азияын. Татӧн тайгаыс вежсьӧ сора вӧрӧн, а эшӧ лунвылынжык – паськыткорья вӧрӧн ([[Уссури ладор]], [[Манджу]], Корея). Китайлӧн асчужан быдмассэз бура вежӧмӧсь морт уджсянь. Вӧррес татӧн пантасьлӧны шоча. Тшӧкжыка сюрӧны быдкодь культура быдмассэз: [[рис]], [[тута пу]], [[хлопчатник]], [[чай]] да мый да.

Лунвыв Азияын, медбура асыввыв торас, саридз вадӧррезӧт да покаттэзӧт кыссьӧны дона пуэза тропик вӧррез. Культура быдмассэзісь татӧн позьӧ шуны [[банан]], [[нянь пу]], [[саго пальма]], [[кокос пальма]], [[сакар тростник]], [[хина пу]], [[кофе пу]] дмд.

Рытвыв Азияын, ыджытжык торыс кӧдалӧн куйлӧ шӧркодя шоныт да тропик увдӧрись отын, вӧр быдмассэз пантасьӧны ӧддьӧн шоча, и то токо саридз вадӧрись керӧссэзын. Эта лоӧ кӧс климатсянь, а сідз-жӧ эстӧн вӧрсӧ бура видзӧны (керасьӧ морт да тшыкӧтӧны сылӧн баля-кӧза табуннэз). Саридз  дорӧт да керӧс покаттэзӧт татӧн быдмӧны пырвеж быдмассэз ([[апельсин]] пу, [[лимон]] пу).

Месопотамын, Сурияын да Арабияын – [[финик пальма]].

Медшӧр Азияыс торьясьӧ кӧс климатӧн. Татӧн эмӧсь овтӧминэз да джынви овтӧминэз.

 

==Пода== 
[[Файл:Tiger_in_the_snow_at_the_Detroit_Zoo_March_2008_pic_2-2009-01-10-2.jpg|250px|right|thumb||Амур дорись тигр]]

Ойвыв Азияын подаыс лӧсялӧны [[тундра]]ын да [[тайга]]ын олӧм понда. Токо ылісь Асывладорын, кытӧн абу ыджыт визирыс ойвыв да лунвыв тор коласын, мийӧ ӧддьӧн ылын ойланьын панталам лунвыв подаэзӧс. Сідз, Уссури ладорын – [[тигр]], [[барс]], [[гимала ош]], [[еноткодь пон]] да мӧдіккез олӧны тшӧтш [[кӧр]]резкӧт да мӧдік ойвыв подаэзкӧт.

Рытвыв да Асыввыв Азияын, шӧркодя шоныт да тропик увдӧрись климатын, вӧр пода ӧддьӧн шочӧсь. Эта шогмис сысянь, мыля эстӧн важысянь ни мортыс олӧ да пессьӧ вӧр-ваыскӧт.

Медшӧр Азияын, кӧть сія и быдмассэзнас ӧддьӧн коньӧр (беднӧй), пода мирыс ӧддьӧн озыр (богат). Тибетын уналаын эмӧсь [[вӧр вӧв]]вез, [[вӧр осёл]]лэз, кыкгорба [[верблюд]]дэз, пороззэз-[[як]]кез, керӧс бараннэз-[[аркар]]рез и уна мӧд. Эта лоис сысянь, мыля татӧн отир шоча олӧ. Мортыс эз на ешты бытшӧмик вежны му вевдӧрын вӧр-ваыслісь чужӧмсӧ.

Тропик обласьын олӧны быдчужӧма подаэз. Мийӧ эстӧн панталам [[слон]]нэз, [[сюраныра]]эз, тигррез, быдкодь [[облезяна]] увтыр, кайез да кыскасись подаэз. Облезянаэз шӧрын эмӧсь и мортчужӧмаэз – [[орангутанг]] да [[гиббон]].


[[Категория:Еврзия]]
[[Категория:География]]

[[ace:Asia]]
[[af:Asië]]
[[ak:Ehyia]]
[[als:Asien]]
[[am:እስያ]]
[[an:Asia]]
[[ang:Asia]]
[[ar:آسيا]]
[[arc:ܐܣܝܐ (ܝܒܫܬܐ)]]
[[arz:اسيا]]
[[as:এছিয়া]]
[[ast:Asia]]
[[ay:Asya]]
[[az:Asiya]]
[[bar:Asien]]
[[bat-smg:Azėjė]]
[[bcl:Asya]]
[[be:Азія]]
[[be-x-old:Азія]]
[[bg:Азия]]
[[bi:Asia]]
[[bjn:Asia]]
[[bm:Asia]]
[[bn:এশিয়া]]
[[bo:ཨེ་ཤེ་ཡ།]]
[[bpy:এশিয়া]]
[[br:Azia]]
[[bs:Azija]]
[[ca:Àsia]]
[[cbk-zam:Asia]]
[[cdo:Ā-ciŭ]]
[[ceb:Asya]]
[[chr:ᏓᎶᏂᎦᏍᏛ]]
[[ckb:ئاسیا]]
[[co:Asia]]
[[crh:Asiya]]
[[cs:Asie]]
[[csb:Azëjô]]
[[cu:Асі́ꙗ]]
[[cv:Ази]]
[[cy:Asia]]
[[da:Asien]]
[[de:Asien]]
[[diq:Asya]]
[[dsb:Azija]]
[[el:Ασία]]
[[en:Asia]]
[[eo:Azio]]
[[es:Asia]]
[[et:Aasia]]
[[eu:Asia]]
[[ext:Ásia]]
[[fa:آسیا]]
[[fi:Aasia]]
[[fiu-vro:Aasia]]
[[fo:Asia]]
[[fr:Asie]]
[[frp:Asia]]
[[frr:Aasien]]
[[fur:Asie]]
[[fy:Aazje]]
[[ga:An Áise]]
[[gag:Aziya]]
[[gan:亞洲]]
[[gd:Àisia]]
[[gl:Asia]]
[[glk:آسیا]]
[[gn:Asia]]
[[got:𐌰𐍃𐌹𐌰]]
[[gu:એશિયા]]
[[gv:Yn Aishey]]
[[ha:Asiya]]
[[hak:Â-chû]]
[[haw:‘Ākia]]
[[he:אסיה]]
[[hi:एशिया]]
[[hif:Asia]]
[[hr:Azija]]
[[hsb:Azija]]
[[ht:Azi]]
[[hu:Ázsia]]
[[hy:Ասիա]]
[[ia:Asia]]
[[id:Asia]]
[[ie:Asia]]
[[ig:Asia]]
[[ilo:Asia]]
[[io:Azia]]
[[is:Asía]]
[[it:Asia]]
[[iu:ᐊᓰᐊ/asiia]]
[[ja:アジア]]
[[jbo:zdotu'a]]
[[jv:Asia]]
[[ka:აზია]]
[[kaa:Aziya]]
[[kab:Asya]]
[[kbd:Азиэ]]
[[kg:Azia]]
[[kk:Азия]]
[[kl:Asia]]
[[km:អាស៊ី]]
[[kn:ಏಷ್ಯಾ]]
[[ko:아시아]]
[[krc:Азия]]
[[ku:Asya]]
[[kw:Asi]]
[[ky:Азия]]
[[la:Asia]]
[[lad:Asya]]
[[lb:Asien]]
[[li:Azië]]
[[lij:Asia]]
[[lmo:Asia]]
[[ln:Azía]]
[[lo:ອາຊີ]]
[[lt:Azija]]
[[lv:Āzija]]
[[map-bms:Asia]]
[[mg:Azia]]
[[mhr:Азий]]
[[mk:Азија]]
[[ml:ഏഷ്യ]]
[[mn:Ази]]
[[mr:आशिया]]
[[ms:Asia]]
[[mt:Asja]]
[[mwl:Ásia]]
[[my:အာရှ]]
[[mzn:آسیا]]
[[na:Eija]]
[[nah:Asia]]
[[nap:Asia]]
[[nds:Asien]]
[[nds-nl:Azie]]
[[ne:एशिया]]
[[new:एसिया]]
[[nl:Azië]]
[[nn:Asia]]
[[no:Asia]]
[[nov:Asia]]
[[nrm:Âsie]]
[[nv:(*"asia")]]
[[ny:Asia]]
[[oc:Asia]]
[[om:Asia]]
[[or:ଏସିଆ]]
[[os:Ази]]
[[pag:Asia]]
[[pam:Asia]]
[[pap:Asia]]
[[pdc:Asie]]
[[pfl:Asie]]
[[pih:Asya]]
[[pl:Azja]]
[[pms:Asia]]
[[pnb:ایشیاء]]
[[pnt:Ασίαν]]
[[ps:آسيا]]
[[pt:Ásia]]
[[qu:Asya]]
[[rm:Asia]]
[[ro:Asia]]
[[roa-rup:Asia]]
[[roa-tara:Asie]]
[[rue:Азія]]
[[rw:Aziya]]
[[sa:एशिया]]
[[sah:Азия]]
[[sc:Asia]]
[[scn:Asia]]
[[sco:Asie]]
[[sd:ايشيا]]
[[se:Ásia]]
[[sh:Azija]]
[[si:ආසියාව]]
[[simple:Asia]]
[[sk:Ázia]]
[[sl:Azija]]
[[sm:Asia]]
[[so:Aasiya]]
[[sq:Azia]]
[[sr:Азија]]
[[srn:Asi (doti)]]
[[stq:Asien]]
[[su:Asia]]
[[sv:Asien]]
[[sw:Asia]]
[[szl:Azyjo]]
[[ta:ஆசியா]]
[[te:ఆసియా]]
[[tet:Ázia]]
[[tg:Осиё]]
[[th:ทวีปเอเชีย]]
[[tk:Aziýa]]
[[tl:Asya]]
[[tpi:Esia]]
[[tr:Asya]]
[[ts:Asia]]
[[tt:Aziə]]
[[udm:Азия]]
[[ug:ئاسىيا]]
[[uk:Азія]]
[[ur:ایشیاء]]
[[uz:Osiyo]]
[[vec:Axia]]
[[vi:Châu Á]]
[[vo:Siyop]]
[[war:Asya]]
[[wo:Asi]]
[[wuu:亚洲]]
[[xal:Азия]]
[[yi:אזיע]]
[[yo:Ásíà]]
[[za:Yacouh]]
[[zh:亚洲]]
[[zh-classical:亞細亞洲]]
[[zh-min-nan:A-chiu]]
[[zh-yue:亞洲]]
[[zu:IAshiya]]
