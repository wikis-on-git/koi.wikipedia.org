{{Кар-грезд
|Рӧм                     = Рочму
|Коми ним                = Бормотовчи
|Ас ним                  = Бормотово
|Вужпас                  = 
|Дӧрапас                 = 
|Му                      = Рочму
|Статус                  = грезд
|Район ним               = район 
|Регион ним              = ладор 
|Район                   = Кудымкар район
|Регион                  = Перем ладор
|Пытшкӧс торйӧтӧм        = 
|Юралісь                 = 
|Юралісь ним             = юралісь
|Аркман кад              = 
|Медодз казьтылӧм        = 
|Важжык ниммез           = Мармотова
|Кар                     = 
|Магдебургскӧй инӧд      = 
|Инлыдпассэс             = {{coord|58|51|14|N|54|29|45|E|type:city}}
|Ыжда                    = 
|СВ вылына               = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = 
|Кыввез                  = [[Роч кыв|роч]], [[Перем Коми кыв|коми]]
|Отир лыд                = 82
 |Отирӧс лыддян-гижан во = 2009
 |Отирлӧн топыта         = 
 |Агломерация            = 
 |Чужанвужжез сьӧрті торйӧтчӧм = 
 |Вичкуэз сьӧрті торйӧтчӧм = 
|Мусерпас                = 
|Размер карты            =
|Карса мусерпас          = 
|Час кытш                = +5
|Телефон нумерӧ содтӧт   = +7 34260
|Почта инпас             = 619544
|Почта инпассэс          = 
|Авто нумерӧ содтӧт      = 59
|Карса лун               = 
|Каррезлӧн мутыслун      = 
|Категория Commons'ын    = 
|Параметр1 ним           = 
|Параметр1               = 
|Сайт                    = 
}}

'''Бормото́вчи''' – [[Перем ладор]]ись [[Перем ладорись Коми кытш|Коми кытш]]ын, [[Кудымкар район]]сис [[Ленинск посадму]]ын коми грезд (деревня). 

== Ним йылісь ==
Бормотовчисö коми отир эшö шуöны '''Бормотова'''. Öтік идея сьöрті шуаныс аркмöм '''Бормот''' (< '''Бурморт''') нимись.

1869' годö гижöмась грездыслісь и мöд ним – '''Мармотова'''.

==География==
Бормотовчи грезд сулалӧ [[Вертюсва (Кудымкар район)|Вертюсва]] посадсянь асыввылö 21 км ылынаын, [[Юсьва (ю)|Юсьва]] ю дорын. 

===Ордча грезддэз===
Öні сы ладорын оланіннэзісь Бормотовчиыс кольччöма невна не öтнас. Медматын грезд, кытöн эшö олö морт, – [[Косогор (Кудымкар район)|Косогор]]. Сія сулалö Бормотовчисянь асыввылö 3,8 км ылынаын. 

Матынжык, 1 км ылынаын, адззам йöзтöм деревняэз [[Сеня (Кудымкар район)|Сеня]] (асыввылас) да [[Митрок (Кудымкар район)|Митрок]] (ойвыв-асыввылас). Отиртöм [[Юсвадор (Кудымкар район)|Юсвадор]] поздісьöм рытвылас 3,6 км ылынаын.

Мунан кö ойвылас нёль километра, петас [[Разин (Кудымкар район)|Разин]] грезд.

Одзжык матын вöлöмась эшö деревняэз: [[Дзольпальник (Кудымкар район)|Дзольпальник]], [[Трӧпим (Кудымкар район)|Трӧпим]]. Торйöн лунвылас сулалöмась грезддэз  [[Чирков (Кудымкар район)|Чирков]], [[Полом (Кудымкар район)|Полом]], [[Новӧй Деревня (Кудымкар район)|Новӧй Деревня]], [[Карабатова (Кудымкар район)|Карабатова]], [[Русакова (Кудымкар район)|Русакова]], [[Кутор (Кудымкар район)|Кутор]].

===Матісь ландшафттэз===
Бормотовчи сулалö [[Юсьва (ю)|Юсьва]] ю кыкнан вадöрын.  

====Мыссэз да кырассэз====  
*[[Абраммыс (Бормотовчиланьын)|Абраммыс]], вылынін, Юсьва сайын, сэтчин одзжык дзеблöмась поппезöс
*[[Вольвог (Бормотовчиланьын)|Вольвог]], Бормотовчисянь кайны 5-6 км Палёжланяс
*[[Вольмыс (Бормотовчиланьын)|Вольмыс]], Вольвог бердын
*[[Вылынмыс (Бормотовчиланьын)|Вылынмыс]]
*[[Галямыс (Бормотовчиланьын)|Галямыс]], Митрок сайын
*[[Галяяма (Бормотовчиланьын)|Галяяма]], карьер Митрок сайын, сэтчин купайтчöны
*[[Дженытвог (Бормотовчиланьын)|Дженытвог]], Митроксянь кайны Разинланяс
*[[Йöктамыс (Бормотовчиланьын)|Йöктамыс]], Сеня да Косогор коласын
*[[Ключьюр (Бормотовчиланьын)|Ключьюр]], мыс; Бормотовчи, Сеня да Митрок коласын
*[[Крутик(Бормотовчиланьын)|Крутик]], мыс; Бормотовчи, Сеня да Митрок коласын
*[[Кузьвог (Бормотовчиланьын)|Кузьвог]], Митроксянь кайны 2 км Разинланяс
*[[Курьякерöс (Бормотовчиланьын)|Курьякерöс]], мыс
*[[Льöмпуамыс (Бормотовчиланьын)|Льöмпуамыс]], Бормотовчисянь 7-8 км ылынаын
*[[Митрокмыс (Бормотовчиланьын)|Митрокмыс]], Митрок дорын
*[[Мокшамыс (Бормотовчиланьын)|Мокшамыс]], Бормотовчисянь 6-7 км ылынаын, Палёжас
*[[Палёжонок (Бормотовчиланьын)|Палёжонок]], Бормотовчисянь 0,5 км ылынаын
*[[Паськытвог (Бормотовчиланьын)|Паськытвог]], Митроксянь кайны 3 км Разинланяс
*[[Петькамыс (Бормотовчиланьын)|Петькамыс]], Бормотовчи дорын, сэтчин олöма Лесников Петра
*[[Санамыс (Бормотовчиланьын)|Санамыс]], Митрок дорын, матын олöма Сана
*[[Райувт (Бормотовчиланьын)|Райувт]] ?
*[[Сёмалог (Бормотовчиланьын)|Сёмалог]], Митрок дорын
*[[Сенямыс (Бормотовчиланьын)|Сенямыс]], Сеня дорын
*[[Чукмыс (Бормотовчиланьын)|Чукмыс]]
 
====Юоккез====
*[[Бараншор (ю)|Бараншор]]
*[[Винакераншор (ю)|Винакераншор]]
* '''Нокташор''' ?
*[[Сьöдьяшор (ю)|Сьöдьяшор]]
*[[Трубиншор (ю)|Трубиншор]]
*[[Тшакляшор (ю)|Тшакляшор]]

====Вöррез, видззез да ыббез====
*'''Гавриковскöй вильса''', Бормотовчисянь 8-9 км ылынаын, Палёжын
*Вöрдормысйыв, ыб; Митроксянь 1 км ылынаын 
*'''Дженыт Волок''' = '''Спасов Волок''', Митрок сайын
*[[Жоньвидз (Бормотовчиланьын)|Жоньвидз]], Сеня увдöрын, ю пöлöн, сэтчö ветлöны чериавны
*'''Кöзапальник''', Трöпим сайын
*'''Косогор волок''', Косогорсянь 1 км ылынаын
*'''Митровскöй вильса''', Бормотовчисянь 8-9 км ылынаын, Палёжын
*'''Мишка вильса'''
*'''Мöдвапöввöр''', Митрок сайын
*[[Палёж (Бормотовчиланьын)|Палёж]], ыджыт вöр, Бормотовчисянь 8-9 км ылынаын  
*'''Ньывокаин''', вöрок Бормотовчи лунвыв-рытвылас
*'''Онисько вильса'''
*'''Öндру вильса'''
*[[Пискаволь (Бормотовчиланьын)|Пискаволь]], вöрьяин; Бормотовчисянь 3-4 км ылынаын
*[[Серкополом (Бормотовчиланьын)|Серкополом]], вöрьяин, Бормотовчисянь неылын
*'''Трöпимпальник''', Трöпим сайын
*'''Трöпимовскöй поле''', Трöпим дорын
*'''Чуманйöрок''', Митрокын
*'''Чирковволок''', Трöпимсянь 3 км ылынаын
*[[Шагайволь (Бормотовчиланьын)|Шагайволь]], Бормотовчисянь мунны 3-4 км Разинланяс
*[[Шамастаин (Бормотовчиланьын)|Шамаста́ин]] нето '''Шамастана́ин''', ыджыт вöр, Сенясянь 3 км ылынаын
*'''Шамаста́инмыс''', ыб Сеня сайын
*'''Шорпальник'''

====Мöдік местаэз====
*'''Вöрдор ворота''', Митроксянь 1 км ылынаын
*'''Вöрдорувт''', Митроксянь 1 км ылынаын
*'''Каркоместа''', Митроксянь неылын
*'''Чарöтöм кöзувт'''
*'''Чарöтöм пожум'''

== Янсалöм ==
*'''Островок''' ?
*[[Дзузьгин (Бормотовчиын)|Дзу́зьгин]] ('''Мöдвапöв''')
*[[Петьковчи (Бормотовчиын)|Петько́вчи]]
*[[Шорсай (Бормотовчиын)|Шо́рсай]]

== Посадын туйез ==
Вертюсваын ниммесö öні новйöны 3 {{comment|туй|улича}} да öтік {{comment|туйколас|переулок}} <ref> [http://www.ifns.su/59/032/000028.html Вот öктіссез сайтісь] </ref>:

{|- class="wikitable" style="margin: 1em auto 1em auto"
|--
!Коми ним
!Роч ним
|-
|Вылісь туй	
|ул. Центральная	
|-
|Мöдлапöв туй	
|пер. Заречный
|-
|Улісь туй	
|ул. Березовая  	
|-
|?	
|ул. Подлесная	
|}

== История ==

==Веськöтлан==
Öні грездыс пырӧ [[Ленинск посадму]]ӧ. Посадмуыслöн юкöт (структурнöй подразделеннё) лöсьöтöмась Вертюсваын, кытчö бормотовса ветлöны  юралан специалист да мумерайтісь дынö.

Сэтчин жö мöдік каналан (государственнöй) службаэз:
*[[Рочму почта]]лöн юкöт №619544 (уджалö куимись недель вылас)
*[[Рочму сбербанк]]лöн филиал №729/028
*АТС
*Кусöтчан депо
*Кудымкар вöрхозлöн Вертюсваись вӧрвидзан

Деревняын эм староста.

==Отир==
Олöны деревняас '''бормото́вса''', öтік мортсö шуöны '''бормото́вскöй'''.

2009' во пондöтчикö нія гумагэз сьöрті вöлöмась 82-а, видзöмась 32 горт.

Оліссез [[Коми отир|коми]]öсь, баитöны [[Коми кыв|коми]]öн.

Медуна отир гишшöны [[Казаринов]] да [[Бормотов]].

Мöдік гишшаннэз:

*[[Зубов]] (Митрокись)
*[[Зыкин]]
*[[Исаков]] (Дзельпальникись)
*[[Мокрушин]] (Чирковись)
*[[Нуков]] (Юсвадорись)
*[[Полуянов]] (Дзельпальникись)
*[[Рязанцев]]
*[[Савин]] (Трöпимись)
*[[Трубинов]] (Дзельпальникись)
*[[Хозяшев]] (Юсвадорись)
*[[Четин]] (Юсвадорись)

Важжык отир новйисö нимкоддез: '''Вася Турка''', '''Вукöй Улька''', '''Кушман Степан''', '''Кыр Пёдорок''', '''Чуман Миколика'''.

==Кöзяйство да быт==
Одзжык татöн вöлі «[[Родина (Вертюсваись колхоз)|Родина]]» колхозлöн '''Бормотовскöй бригада'''. Кöдззлöмась 2,5 сюрс га пасьта. Вöлі сювидзан, мöскартаэз (кык ферма). 1992'/93' воэзö колхозыс разьсис, перво лоис кооператив, сэсся öтласа кöзяйство нач эз ло. 

Отирыс олöны торья горттэзöн. Быдтöны карч, йылöтöны пода ([[мӧс]]сэз, [[вӧв]]вез, [[баля]]эз, [[порсь|порс]]сез, [[курӧг]]гез, [[дзодзог]]гез), видзöны [[мош]]шез. Сюсö некин оз ни кöдз.

Бормотовчи тшакьялöны да ягöдалöны ([[озъягӧд]], [[ӧмидз]], [[сэтӧр]]), мукöдыс вöралöны.

Заптöны керрезöн вöр.

Унаöн юöны, этасянь уна кулöны (миллениум коста 13 мортöдз год вылас). Сысянь жö керсьö берся лёк. Сельполісь лавка унаись петкöтлöмась, сійöн магазинсö нульöт годдэз шöрын пöдналöмась. Öні Бормотовчиас кайлö автолавка [[Ляпинчи (Кудымкар район)|Ляпинчи]]сянь öтпыр недель вылас, нёльöдзлунö.

Грездын эм таксофон, радиотелефоннэз, позьö баитны мобильникöт ([[UTEL]]), видзöтны телевизор.

Деревняын уджалö аптека (ФАП).

Бормотовчилöн эм асланыс шойна (креста городок): дзебсьöны деревнясянь 1,7 км ылынаын, [[Косогор (Кудымкар район)|Косогор]]ланяс.

==Культура==
Вöлі школа, кытöн перво велöтöмась 8 классöдз, сэсся 4 классöдз. 1993' годö школаыс сотчöм, öні челядьыс ветлöны велöтчыны [[Вертюсва (Кудымкар район)|Вертюсва]]öдз.

Вöлі клуб да библиотека часовня керкуын.

Одзжык отир пантавлöмась тулыс Абраммыс вылын, сэтчин керлöмась бипур.

Отир порйöтöны:
*[[Иллялун]]
*[[Микайлун]], декаб 21' лунö, зэрö
*[[Семик]] 

==Казьмöтаннэз да сингажöтаннэз==
*Важ часовня
 
== Ӧшмӧссэз ==
* Казаринова В. П. Кипонісь гижӧм материаллэз. Пермь, 1975.
* Коми-Пермяцкий национальный округ. Москва-Ленинград, 1948.

==Ыстісяннэз==
<references/>


{{Ленинск посадмуись оланіннэз}}

[[Категория:Кудымкар район]]
